

































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































Sar so džane but džene lije te pisin tar okova so sasa so o Dol obećisada prekale prorokura, a ćerdilo maškar amende.
Pisisade amenđe kola save korkore dikhlje vadži tare anglune đivesa thaj ćerdile sluge e Devlese Lafese,
gija i me, mangleja Teofile, tuće pisiv sa redasa, golese so sa taro anglunipe ispitujisadem.
Gija ka ave uverimo da okova so sikade tut tare Hristoso džuvdipe si čačipe.
Ano vreme e Irodeso o caro e Judejako sasa nesavo svešteniko tare Avijinaso redo, akhardola Zaharija, thaj lesi romni sasa taro pleme e Aaroneso, savi akhardola Jelisaveta.
A sesa solduj čačutne anglo Dol, thaj živisade palo vaćaripe thaj palo zakono e Gospodeso bizo nisavo bilačhipe.
Len naj sasa čhave, golese kaj i Jelisaveta naštine te ačhol khamni, a solduj džene sesa već purane.
Thaj jekh đive, o Zaharija kandija e Devle ano Hram golese kaj palo dužnost sasa leso redo,
kaj palo adeti e sveštenikurengo birisade le barbutosa te džal e Devlese te kadil ano Svetište e Gospodeso.
Thaj but manuša sesa avral thaj molisajle e Devlese kana o Zaharija dija te kadil ano Hram.
A e Zaharijase sikadilo o meleko e Gospodeso savo ačhilo ki desno rig taro oltari e kadimaso.
Thaj kana dikhlja le o Zaharija but darajlo.
Al o meleko vaćarda lese: “Ma dara, Zaharija! Golese kaj ći molitva si šundi, thaj ći romni i Jelisaveta ka bijanol murše. Tu ka dele alav Jovan.
Thaj tu ka ave radosno thaj bahtalo, thaj but džene ka aven blagoslovime lese bijandimasa.
Golese kaj ka avol baro anglo Gospod, thaj ni ka pijol mol thaj zuralo pijipe, thaj ka pherdol e Svetone Duxosa dok si ano vođi pe dako.
Thaj vov bute čhaven e Izraelese ka iril anglo Gospod lengo Dol.
Thaj vov ka džal anglo Gospod sar manuš savo anol o haberi ano duxo thaj ano zuralipe sar o Ilija o proroko. Ka miril e ile e dadenđe premale e čhave, thaj okola so ni šunen e Devle te aven gođaver sar e manuša save ćeren okova so o Dol phenol da si šukar. Sa kava ka ćerol te pripremil e manušen te šaj aven spremna e Gospodese avimase.”
Thaj vaćarda o Zaharija e melekose: “Pal soste me gova ka džanav? Golese kaj sem purano thaj mi romni si bute beršenđi.”
Thaj phenda e Zaharijase o meleko: “Me sem o Gavrilo savo ačhav anglo Dol. Bičhaldo sem te vaćarav tuće kava lačho lafi.
Thaj akh, golese so ni pačajan an me lafura ka ave laloro thaj ni ka vaćare dži gova đive dži kaj sa gova ni čerdol, thaj me lafura ka pherdon.”
Thaj avral e manuša ađućarde e Zaharija, thaj čudisajle sose gaći majisajlo ano sveto than e hrameso.
A kana iklilo o Zaharija naštine te vaćarol. Vov dija len znakura golese kaj sasa laloro, thaj e manuša haljarde kaj dikhlja dičhipe dži kaj sasa ano sveto than e hrameso.
Thaj kana nakhle e đivesa tar leso kandipe ano Hramo o Zaharija đelo čhere.
A pale kala đivesa ačhili khamni i Jelisaveta lesi romni, thaj ni iklili avral pandž čhon thaj vaćarda:
“Gija ćerda manđe o Gospod ane kala đive kaj pelo lese žal manđe! Uljarda mandar kaja lađ maškare manuša kaj ni sasa ma čhave.”
A kana i Jelisaveta sasa šovto čhon khamni o Dol bičhalda e meleko e Gavrilo ano cikno foro Nazaret ani Galileja.
Ki jekh čhej Marija savi sasa mangli romese e Josifese savo sasa tari kuštik e carosi e Davidesi.
Thaj avilo late o meleko o Gavrilo thaj phenda: “Av radosno, so arakhljan milost. O Gospod si tusa. Blagoslovimi san maškare džuvlja!”
A voj kaj dikhlja e meleko darajli tare lafura lese thaj dija gođi savo sasa kava pozdrav?
Thaj phenda laće o meleko: “Ma dara, Marije! Golese kaj arakhljan milost anglo Dol.
Akh, ka ačhe khamni, thaj ka bijane čhave, thaj ka dele alav Isus.
Vov ka avol baro, ka akhardol Čhavo Embareso, thaj ka dol le o Gospod o Dol autoritet te vladil sar caro, sar o David tar lesi kuštik so ćerda.
Thaj ka caruil ane kuštika e Jakovese sa e đivesa, thaj lese carstvose ni ka avol krajo.”
A i Marija pučlja e meleko: “Sar ka avol gova kana sem me vadži čhej?”
Thaj vaćarda laće o meleko o Gavrilo: “O Duxo Sveto ka avol pe tute, thaj o Zuralipe e Embareso ka učharol tut. Golese kaj gova so ka bijandol ka avol sveto, thaj ka akhardol Čhavo e Devleso.
Thaj akh, ći bibi thaj voj ačhili khamni ane purane berša i ka bijanol murše. Thaj voj savi naštine ačhol khamni, akana si šov čhon khamni.
Golese kaj o Dol šaj sa so phenol!”
A i Marija phenda: “Ake i me sem sluškinja e Gospodaresi. Nek avol palo ćo lafi!” Thaj o meleko đelo latar.
A i Marija pale gola đivesa spremisajli thaj siđarda ani bregali phuv ano foro e Judejako.
Kana resli odori, đeli ano čher e Zaharijaso, thaj pozdravisajli e Jelisavetasa.
Thaj kana i Jelisaveta šunda o pozdrav e Marijako, čhelda o čhavo ane lako vođi, thaj i Jelisaveta pherdili Sveto Duxo.
Thaj ane sa o glaso vaćarda e Marijaće: “Em blagoslovimi san maškare sa e džuvlja, thaj blagoslovimo o čhavo an ćiro vođi.
Kotar manđe kava čast kaj tu i dej me Gospodaresi aviljan ke mande?
Golese dikh, kana šundem ćo pozdrav ane mingre kana, čhelda o čhavoro ane mo vođi.
Thaj blago tuće so pačajan kaj ka čerdol kova so vaćarda tuće o Gospod!”
Thaj i Marija vaćarda: “Slavil mi duša mingre Gospod!
Thaj mo duxo veselil pe ano Dol mingro o Spasitelji,
so sasa milostivno e poniznonaće sluškinjaće, golese dikh, od akana ka akharen ma blagoslovimi sa e manuša.
Golese so ćerda manđe but šukaripe o Zuralo Dol, sveto si leso alav!
Vov si milostivno sa e manušenđe tare sa e kuštika save daran lestar.
Sikada po zuralipe pe vastesa, čhudija e barikanen ane mislura lendže ilenđe.
Čhudija e vladaren taro lengo tron, thaj vazdija e teljarden.
E bukhalen čaljarda šukarimasa, thaj e barvalen mukhlja čuče vastencar.
Pomožisada e Izraele ćire sluga te dol pe gođi taro milost,
sar so vaćarda amare kuštikenđe, e Avraamese, thaj lese semese dži ko poslednjo đive.”
Thaj i Marija bešli e Jelisavetasa paše trin čhon, thaj pale gova irisajli čhere.
A i Jelisavetaće avilo o sato te bijanol thaj bijanda čhave.
Thaj kana šunde laće pašutne thaj lačhi familija kaj o Gospod sikada laće baro milost, radujisajle lasa.
Thaj kana o čhavoro sasa ohtoto đive, avile te ćeren le suneti thaj manglje te den le alav Zaharija.
I Jelisaveta vaćarda: “Na, leso alav ka avol Jovane!”
Thaj phende lačhe: “Naj tut khoni ani ćiri familija gole alavesa!”
Thaj pučlje e dade e Zaharija vastencar sar bi vov manđola te dol leso alav.
Thaj o Zaharija manglja khanči pe soste šajine te pisil, thaj pisisada: “Jovan ka avol leso alav.” Thaj savore čudisajle.
Thaj o Zaharija lija te vaćarol, thaj lija te slavil e Devle.
Thaj i dar e Devlesi avili ane sa e pašutne lendže, thaj ki sa i bregali Judeja šundilo kava so sasa.
Thaj savore dije gođi tar gova: “So ka avol tar kava čhavo? Golese so o va e Gospodeso sasa pe leste.”
Thaj o Zaharija, o dad e Jovaneso, pherdilo e Svetone Duxosa thaj prorokuisada:
“Blagoslovimo o Gospod o Dol e Izraeleso so avilo thaj ikalda pe manušen!
Thaj vazdija amenđe e zurale Spasitelje. tari kuštik e Davidesi pire slugasi,
sar so vaćarda andare muja tare sveta prorokura pire ano purano vreme
kaj ka ikalol amen tare amare dušmanura thaj tare vasta save mrzin amen.
Savo sasa milosno amare kuštikenđe, thaj ispunisada po sveto savez,
savez savo dija e Avraamese amare paradadese. Kaj ka dol amen
te ikala amen tare vasta amare dušmajenđe, thaj te kanda e Devle bizi dar,
ano svetost thaj ano pravednost angle leste sa dok sam džuvde.
A tu, Jovane mo čhavo, ka akhardo proroko Embareso golese kaj ka đa anglo Gospod te ćere leso drumo.
Ka sikave lese manušen sar te pindžaren o spasenje prekalo oproštenje tare lendže grehura.
Golese so si e Devleso ilo šukar, ka avol o svetlost pe amende sar nevi sabalin,
te svetlil kolenđe so si ano kalipe thaj ani sena e merimasi, a amare pingre ka phiren ko drom taro mir.”
A o čhavoro o Jovane barilo thaj zurajlo duxosa. Thaj đelo ani pustinja sa dži kaj ni iklilo angle Izraelcura te vaćarol o Lafi e Devleso.
Ane gola đivesa kana bijandilo o Jovan o Krstitelji iklilo o vaćaripe e caroso e Avgustineso te popisin pe sa e manuša ano Rimsko carstvo.
Kava sasa angluno popis kana o Kvirinije vladisada e Sirijasa.
Thaj savore pojdisade te pisin pe alava ko spisko, ko foro kaj bešle lendže kuštika.
Gija o Josif sasa tari familija tari kuštik e Davidesi, pojdisada taro Nazaret ani Galileja ane Davideso foro savo akhardol Vitlejem savo si ani phuv i Judeja,
te pisil po alav ko spisko e Marijasa, savi sasa mangli lese, thaj voj sasa khamni.
Thaj kana sesa ano Vitlejem, avilo o vreme i Marija te bijanol.
Thaj bijanda čhave pe anglune, thaj pačarda le, čhuta le ani balija, golese kaj naj sasa than ani gostionica.
Thaj sesa e čobanura ane goja phuv pašo Vitlejem save arakhlje ke poljura raćasa pe bakren.
Thaj dikh, o meleko e Gospodeso ačhilo maškare lende, thaj e Gospodaresi slava svetlisada len, thaj von but darajle.
Thaj o meleko vaćarda lendže: “Ma daran! Dikh, anav tumenđe lačho lafi e radujimaso so ka avol sa e manušenđe!
Golese kaj avđive bijandilo o Spasitelj, savo si Hristos, o Gospod, ano foro kaj sasa bijando o caro o David.
Thaj ake, tumenđe znako pal savo ka pindžaren le: ka aračhen čhave savo si pačardo thaj pašljol ani balija.”
Thaj tari jekh drom pašo meleko sikadili bari vojska melekura, save hvalina e Devle vaćarindoj:
“Slava e Devlese ko učipe, thaj ki phuv mir maškare manuša save si pale Devleso manđipe.”
Thaj kana e melekura đele lendar ano nebo, e čobanura phende jekh averese: “Ka đa dži o Vitlejem, te dikha gova so odori sasa sar so vaćarda amenđe o Gospod.”
E čobanura đele sigate, thaj arakhlje e Marija thaj e Josife, thaj e čhave sar pašljol ani balija.
Thaj kana dikhlje le, savorenđe vaćarde so o meleko lendže vaćarda taro čhavoro.
Thaj savore save šunde e čobanuren divisajle.
A i Marija dija gođi tar kala lafura, thaj čhuta len ane po ilo.
Thaj irisajle e čobanura thaj slavisade thaj hvalisade e Devle za sa so šunde thaj dikhlje, golese so pherdile sa e lafura sar so sasa lendže phendo.
Thaj ohtoto đive sar bijandilo o čhavoro avilo o vreme te ćeren le suneti, thaj dije le alav Isus, sar so vaćarda o meleko angleder so i Marija ačhili khamni.
Thaj kana avilo o đive o Josif thaj i Marija te džan palo adeti e thodimaso e Marijako, palo zakono e Mojsijaso, ande e čhavore ano Jerusalim ano Hram te preden le e Gospodese
(sar so si pisimo ano zakon e Gospodeso kaj: “Svako čhavo murš savo putrol e dejako por te posvetil pe e Gospodese”)
thaj te anen kurbano (sar e Gospodeso zakono phenol, “duj grlice il duj terne golubura”).
Thaj dikh, sasa ano Jerusalim manuš kaso alav sasa Simeon, thaj gova manuš sasa pravedno, thaj pobožno, savo ađućarda o Mesija te ikalol o Izrael taro ropstvo thaj o Duxo Sveto sasa pe leste.
Thaj o Duxo Sveto sikada lese but angleder kaj ni ka merol sa dži kaj ni dičhol e Hristo e Gospodeso.
Thaj o Duxo vaćarda lese te džal ano Hram. O Josif thaj i Marija ande e čhave e Isuse ano Hram te ćeren okova so si palo adeti ane Mojsijaso zakono,
a o Simeon dikhlja e Isuse thaj lija le ke pire vasta, thaj hvalisada e Devle thaj phenda:
“Gospode, akana muk ano mir te merol ćo sluga, palo okova sar so phendan.
Golese so me jakha dikhlje o spasipe ćiro
savo ćerdan angle sa e manuša.
Vov si svetlo savo ka avol pe manuša save ni džanen e Devle, thaj vov ka avol ki slava pire manušenđe e Izraelese.”
Thaj e Isusesi dej thaj leso dad sesa čudime so vaćarda o Simeon taro Isus.
Thaj blagoslovisada len o Simeon, thaj vaćarda e Marijaće lese daće: “Dikh, o Dol odredisada kale čhavore te peravol buten Izraelcuren thaj te vazdol. Vov si odredimo te avol e Devleso znako, al but džene ka odbacin le.
Thaj gija ka sikadol so garandoj den an pe gođa. A tut i bari čhurik ka pusavol ani duša.”
Thaj sasa i Ana e Devlesi proročica, čhej e Fanuilosi, tari kuštik e Asireso. Voj sasa but phuri, efta berš sasa pe romesa thaj lako rom mulo,
thaj pale gova sasa udovica ohtovardeš thaj štar berš, savi ni đala taro Hram, kandija e Devlese i rat thaj o đive, thaj postisada thaj molisada.
Thaj ane gova sato avili, hvalisada e Devle thaj vaćarda taro čhavoro savorenđe save ađućarde o Dol te ikalol o Jerusalim.
Thaj o Josif em i Marija kana ćerde sa palo zakono e Gospodeso, irisajle ani Galileja ane po foro o Nazaret.
A o čhavo barilo thaj zurajlo, thaj pherdilo mudrost, thaj o šukaripe e Devleso sasa ane leste.
E Isuseso dad thaj lesi dej đele svako berš ano Jerusalim ko baro đive ki Pasha.
Thaj kana sasa e Isuse dešuduj berš, i vov đelo palo adeti te svetkujil lencar o baro đive i Pasha ano Jerusalim.
Thaj kana nakhle gola đivesa von irisajle čhere. O čhavoro o Isus ačhilo ano Jerusalim, a gova ni džanglje lesi dej thaj leso dad.
Dije gođi kaj si i vov lencar maškare avera manuša save putujisade lencar. Đele jekh đive phirindoj thaj lije te roden le ki familija thaj ke pire pindžarutne manuša.
Thaj kana ni arakhlje le irisajle ano Jerusalim te roden le.
O trito đive arakhlje le ano Hram sar bešol maškare učitelja, thaj šunol len, thaj pučol len.
Thaj savore save šunena e Isuse divisajle lese džanglimasa thaj lese irimasa o pučipe.
Thaj kana dikhlje le čudisajle, thaj lesi dej pučlja le: “Čhaveja! So ćere amencar kava? Akh me thaj ćo dad daraljam thaj rodijam tut!”
Thaj o Isus vaćarda lendže: “Sose rodijen man? Ni li džanen kaj trubul te avav ano čher me Dadeso?”
Thaj von ni haljarde so vov manglja te phenol lendže.
Thaj lencar avilo ano Nazaret, thaj sa šunola len. Thaj lesi dej sa kala lafura garada ane piro ilo.
Thaj o Isus barola ano mudrost thaj ano baripe thaj ano milost ko Dol em ke manuša.
Kana o cezar o Tiberija vladisada po rimsko carstvo dešupanđšto berš, thaj o Pontije o Pilat o upravniko vladisada ani Judeja, thaj o Irod vladisada ani Galileja, thaj o Filip leso phral vladisada ani Itureja thaj ani Trahonitada, thaj o Lisanije vladisada ani Avilina,
a e šorutne sveštenikura sesa o Ana thaj o Kajafa, thaj o Dol bičhalda po lafi e Jovanese e Zaharijase čhavese ani pustinja.
O Jovane đelo taro than dži ko than tare solduj riga tari len e Jordanesi, vaćarindoj kaj e manuša trubul te irin pe tar pe grehura thaj te aven ko Dol te oprostil lendže, thaj te krstin pe.
Sar so pisisada o proroko o Isaija, o Jovan sasa: “O glaso so dol vika ani pustinja: ‘Ćeren o drom e Gospodese! Ravnin lese o drom!
Sa e doline te pherdon, thaj sa e gore thaj e bregura nek ravnin pe, thaj sa e banđe droma te aven prava, a e bilačhe droma te aven ravnome.
Thaj sa e manuša ka dičhen e Devleso spasenje!’”
O Jovane vaćarda e manušenđe save avena te krstil len: “Tumen e sapese čhave! Ko vaćarda tumenđe kaj šaj te našen tare Devlesi holi so avol?
Sikaven tumare džuvdimasa thaj tumare bućencar kaj irisajljen taro greh thaj aviljen anglo Dol! Ma hohaven tumen golesa so vaćaren: ‘Amaro Dad si o Avraam!’ Golese vaćarav tumenđe kaj o Dol šaj tar kala bara vazdol čhaven e Avraamese.
Golese kaj o tover tare Devleso sudo ačhol ano kaš karo koreno, thaj svako kaš savo ni bijanol šukar bijandipe ka čhinol pe, thaj ani jag ka čhudol pe.”
Thaj e manuša pučlje e Jovane: “So te ćera?”
A o Jovane vaćarda lendže: “Kas isi duj fostanura nek dol jekh kolese so najle nijekh, thaj kas isi xamase nek dol okole kas naj.”
Avile te krstin pe thaj i e carincura thaj pučlje le: “Učitelju, so te ćera amen?”
A o Jovane phenda lendže: “Ma manđen po but nego so vaćardo si tumenđe taro vlast.”
A e vojnikura pučlje le: “Amen so te ćera?” Thaj vaćarda lendže o Jovane: “Khanikastar ma len silasa e pare thaj ma ćeren hohajpe pe nikaste thaj aven bahtale okolesa kobor poćinen tumen.”
E manuša ađućarde e Mesija i savore pučlje pe ane pe ile naj li o Jovane o Mesija.
Thaj o Jovane vaćarda savorenđe: “Me krstiv tumen pajesa, al avol khoni savo si po baro mandar, kase naj sem dostojno lese sandale te putrav. Vov ka krstil tumen e Svetone Duxosa thaj jagasa.
Le isi vila ane vasta, thaj ka čistil o gumno i ka ćidol o điv an po ambari, a i pleva ka phabarol jagasa savi ka phabol thaj ni ka ačhol.”
Thaj gija but aver lafura vaćarda o Jovane e narodose sar te teril len te pokajin pe thaj phenda lendže o Lačho lafi.
Thaj o Jovane prekorisada e Irode e vladare tari Galileja golese so lija romnjaće pe phralese romnja e Irodijada, thaj zbog but bi lačhe buća so ćerda
pale sa gova o Irod i kava phenda: “Čhuven e Jovane ano phanglipe.”
Thaj kana o Jovane krstisada sa e manušen, thaj i o Isus krstisajlo, i dok o Isus molisajlo, putajlo o nebo,
thaj o Sveto Duxo ulilo pe leste ano oblik sar golubo, thaj šundilo glaso taro nebo: “Tu san mo čhavo o manglo. Tu san pale mingro manglipe!”
Thaj e Isuse sasa le paše tranda berš kana počnisada pi bući thaj e manuša smatrisade kaj si o Isus, čhavo e Josifeso. O Josif sasa čhavo e Ilijaso.
O Ilija sasa čhavo e Matataso, O Matat sasa čhavo e Levijaso. O Levi sasa čhavo e Melhijaso. O Melhi sasa čhavo e Janejaso. O Janej sasa čhavo e Josifeso.
O Josif sasa čhavo e Matatijaso. O Matatij sasa čhavo e Amoseso. O Amos sasa čhavo e Naumeso. O Naum sasa čhavo e Eslijaso. O Eslija sasa čhavo e Nangejeso.
O Nangej sasa čhavo e Maateso. O Maat sasa čhavo e Matatijaso. O Matatij sasa čhavo e Semeinaso. O Semein sasa čhavo e Josiheso. O Josih sasa čhavo e Jodaso.
O Jod sasa čhavo e Joananaso. O Joanan sasa čhavo e Risaso. O Risa sasa čhavo e Zorovaveleso. O Zorovavel sasa čhavo e Salatiilaso. O Salatiil čhavo e Nirijaso.
O Niri sasa čhavo e Melhijaso. O Melhije sasa čhavo e Adijeso. O Adija sasa čhavo e Kosamaso. O Kosam sasa čhavo e Elmadameso. O Elmadam sasa čhavo e Iroso.
O Ir sasa čhavo e Isuseso. O Isus sasa čhavo e Eliezereso. O Eliezer sasa čhavo e Jorimaso. O Jorim sasa čhavo e Matatoso. O Matat sasa čhavo e Leviso,
O Levi sasa čhavo e Simeoneso, O Simeon sasa čhavo e Judaso. O Juda sasa čhavo e Josifeso. O Josif sasa čhavo e Jonameso. O Jonam sasa čhavo e Eliakimeso.
O Eliakim sasa čhavo e Melejeso. O Meleja sasa čhavo e Menaso. O Mena sasa čhavo e Matateso. O Matata čhavo e Nataneso. O Natan sasa čhavo e Davideso.
O David sasa čhavo e Jesejaso. O Jesej sasa čhavo e Jovideso, O Jovid sasa čhavo e Voozeso. O Vooz sasa čhavo e Salmoneso. O Salmon čhavo e Naasoneso.
O Naason sasa čhavo e Aminadaveso. O Aminadav sasa čhavo e Admineso. O Admin sasa čhavo e Arinijeso. O Arni sasa čhavo e Esromeso. O Esrom sasa čhavo e Fareseso. O Fares sasa čhavo e Judaso.
O Juda sasa čhavo e Jakoveso. O Jakov sasa čhavo e Isakoso. O Isak sasa čhavo e Avraameso. O Avraam sasa čhavo e Tarajeso. O Tara sasa čhavo e Nahoreso
O Nahor sasa čhavo e Seruheso, O Seruh sasa čhavo e Ragaveso. O Ragav sasa čhavo e Falekoso. O Falek sasa čhavo e Evereso. O Ever sasa čhavo e Salaso.
O Sala sasa čhavo e Kainameso. O Kainam sasa čhavo e Arfaksadeso. O Arfaksad sasa čhavo e Simeso. O Sim sasa čhavo e Nojeso. O Noje sasa čhavo e Lamehoso.
O Lameh sasa čhavo e Matusalaso. O Matusala sasa čhavo e Enoheso. O Enoh sasa čhavo e Jareteso. O Jaret sasa čhavo e Maleleileso. O Malaleil sasa čhavo e Kainameso.
O Kainam sasa čhavo e Enoseso. O Enos sasa čhavo e Siteso. O Sit sasa čhavo e Adameso. O Adam sasa čhavo e Devleso.
O Isus pherdo Duxo Sveto irisajlo tari len i Jordan, thaj inđarda le o Duxо ani pustinja
thaj saranda đive o beng iskušisada le. Thaj gola đive khanči ni xalja, thaj kana nakhle e saranda đive, vov bokhajlo.
Thaj vaćarda lese o beng: “Te san e Devleso Čhavo phen kale barese te avol mangro.”
Thaj o Isus phenda lese: “Ano Sveto Lil ačhol: ‘O manuš ni ka avol džuvdo samo taro mangro.’”
Thaj ikalda le o beng ko učo than thaj sikada lese sa e carstvura ki phuv tari jekh drom.
Thaj o beng vaćarda lese: “Tuće ka dav sa kava lengo zuralipe thaj i slava, golese kaj manđe dija pe, thaj me ka davla kase mangav.
Tu ako pere angle mingre koča sa ćiro ka avol.”
Thaj o Isus vaćarda lese: “Ano Sveto Lil ačhol: ‘Per ke koča e Gospodese e Devlese ćirese, thaj lese jekhese kande.’”
Thaj inđarda le ano Jerusalim, čhuta le najučeste po Hramo, thaj vaćarda lese: “Te san e Devleso Čhavo, čhude tu katar tele,
golese kaj ano Sveto Lil ačhol: ‘Vov ka phenol pe melekurenđe te aračhen tut’
thaj: ‘ka lol tut ke vasta te ma čalave tut ko bar će pingresa.’”
Thaj o Isus vaćarda lese: “Ano Sveto Lil ačhol: ‘Ma iskuši e Gospod, e Devle ćire.’”
Thaj kana ačhile sa e iskušenjura, o beng đelo lestar dži aver nesavo vreme.
Thaj irisajlo o Isus ano zuralipe e Duxoso ani Galileja, thaj o lafi lestar đelo pe sa e thana.
Thaj sikada ane lendže sinagoge, thaj savore šukar lestar vaćarde.
Thaj avilo ano foro Nazaret kaj barilo, ko savato palo adeti piro đala sa ani sinagoga, thaj uštilo te čitil.
Thaj dije le o Lil e prorokoso e Isaijaso, putarda o Lil thaj arakhlja than kaj sasa pisimo:
“O Duxo e Gospodeso si pe mande, golese kaj pomazisada man thaj bičhalda man te anav o Lačho lafi e čororenđe, te vaćarav e phanglenđe kaj ka aven oslobodime, thaj e korenđe kaj ka dičhen, thaj e mučime ka aven mekhle,
te vaćarav taro lačho berš taro milost e Gospodeso.”
Thaj phanglja o Lil thaj dija e slugase, pale gova bešlo. Thaj savore ani sinagoga dikhlje ane leste:
Thaj o Isus lija te vaćarol lendže: “Avđive, kava so šunden taro Lil pherdilo”.
Savorenđe sasa šukar, thaj sesa bahtale kale šukar lafesa so iklilo andaro leso muj, thaj pučlje pe: “Naj li kava e Josifeso čhavo?”
Thaj o Isus vaćarda lendže: “Čače, tumen manđe ka vaćaren kaja poslovica: ‘Lekarona, sastar korkore tut!’ So šundam kaj ćerdan ano Kafarnaum čher i kate ane ćo than kaj bariljan.”
Tegani vaćarda: “Čače vaćarav tumenđe, nijekh proroko naj manglo ano po than kaj barilo.”
A čače vaćarav tumenđe: “But džuvlja kase roma mule sesa ano Izrael ano vreme e Ilijaso kana o bršind ni pelo trin berš thaj šov čhon thaj sasa baro bukhalipe pe sa i phuv.
A o Ilija ni sasa bičhaldo ni jekhaće lendar, sasa bičhaldo ke abandžijengo foro Sarepta pašo Sidon ki jekh džuvli kaso rom mulo.
Thaj but sesa gubava ano Izrael ko vreme e prorokoso e Jelisijeso, thaj khoni ni thodilo lendar, nego thodilo o Neman Sirijanco.”
Thaj savore ani sinagoga pherdile holi kana kava šunde.
Thaj uštile thaj tradije le avral taro foro, thaj inđarde le ko brego najuče kaj sasa ćerdo lengo foro te čhuden le odupral natele.
A o Isus nakhlo maškar lende, thaj đelo pire dromesa.
Pale gova, o Isus ulilo ano Kafarnaum ano foro Galilejsko, thaj sikada ko đive e savatoso.
Thaj čudisajle lese sikaimasa, golese kaj leso vaćaripe sasa zuralo.
Gothe ani sinagoga sasa manuš ane kaste sasa e benga, thaj dija vika:
“So manđe amendar, Isuse taro Nazaret? Aviljan li te mudare amen? Džanav ko san tu: Sveco e Devleso!”
Thaj o Isus dija vika pe leste: “Phande ćo muj, thaj iklji lestar!” Thaj perada o beng e manuše angle sa e manuša, thaj o beng iklilo lestar, thaj khanči ni ćerda lese bilačhe.
Thaj ane savorende avili i dar thaj čudisajle, thaj jekh averese vaćarde: “Save si kala lafura! Ano autoritet thaj ano zuralipe vaćarol e bengenđe te ikljon, thaj von ikljen!”
Thaj đelo o lafi lestar ane sa e pašutne thana.
O Isus uštilo gothar andari sinagoga thaj avilo ano čher e Simonese, a e Simonese sasuja sasa la bari jag, thaj rodije lestar te vazdol la.
Thaj o Isus ačhilo paše late, pretisada e jagaće, thaj i jag mukhlja la. Sigate uštili thaj kandija len.
Thaj kana pelo o kham, savoren save sesa len nasvale tare sa dži jekh nasvalipe ande len angle leste, a vov pe savorende čhuta pe vasta, thaj sastarda len.
Thaj e benga iklile tare pherdo thaj dije vika thaj vaćarena: “Tu san o Čhavo e Devleso!” Thaj darada len te ma vaćaren khanikase golese kaj džanglje kaj si vov o Hrist.
Thaj kana iklilo o đive, iklilo thaj đelo ani pustinja, thaj e manuša rodije le, thaj avile leste, thaj manglje te ačhaven le te ma džal lendar.
A o Isus vaćarda lendže: “Trubul ane avera forura te vaćarav o Lačho lafi taro carstvo e Devleso, golese sem bičhaldo.”
Thaj ni ačhada te vaćarol ane sinagoge ani Judeja.
O Isus jekh drom kana ačhilo pašo Galilejsko jezero, paše leste ćidije pe but manuša, te šunen o lafi e Devleso,
thaj dikhlja duj čamcura kaj ačhen ko than, a e manuša save dolen mačhe iklile lendar thaj thode e mreže.
Thaj o Isus dija ano čamco savo sasa e Simoneso, thaj pučlja le te crden le zala ano paj. Thaj bešlo thaj sikada e manušen taro čamco.
Kana ačhilo te vaćarol e manušenđe, vaćarda e Simonese: “Đa ko hor paj, thaj čhude e mreže ćire, thaj dol mačhen”.
Thaj o Simon vaćarda lese: “Gospod! Sa i rat ćerdam bući, thaj khanči ni doldam, al palo ćiro lafi ka čhudav e mreže.”
Thaj ćerde gova thaj dolde bute mačhen, thaj e mreže lije te pharadon.
Thaj vastesa dije vika pe amalen save sesa ane aver čamco te ikalen e mreže, thaj avile, thaj pherde solduj čamcura gija so lije te pherdon paj taro pharipe e mačhengo.
Kana dikhlja o Simon Petar, pelo ke pe koča angle Isusese pingre thaj vaćarda: “Đa mandar, Gospod! Me sem grešno manuš.”
Golese kaj dolda le dar thaj savoren save sesa lesa tare but mačhe so doldepe.
A gija dolda i dar e Jakove thaj e Jovane e čhaven e Zevedejevese, so sesa amala e Simonesa. Thaj o Isus vaćarda e Simonese: “Ma dara, od akana ka dole e manušen.”
Thaj ikalde e čamcura ki phuv, ačhade sa thaj đele pale leste.
Thaj kana sasa o Isus ane jekh foro, thaj dikh, manuš sa ani guba (nasvalipe pi koža), kana dikhlja e Isuse pelo angle leste mujesa dži ki phuv, molisada le thaj vaćarda: “Gospod! Ako manđe šaj te sastarema!”
O Isus vazdija po va dolda le, thaj phenda: “Mangav. Av thodo!” Thaj o nasvalipe tar lesi koža sigate crdija pe.
Thaj o Isus vaćarda lese ma te vaćarol khanikase: “Đa thaj sikado e sveštenikose, thaj inđar kurbano sar so vaćarda o Mojsije an po zakono, golese kaj sastiljan te bi avola tu dokaz angle manuša.”
A taro Isus o lafi sa pobut šundilo thaj e manuša sa pobut ćidije pe te šunen le thaj te sastarol len tar lengo nasvalipe.
A vov đelo ke thana kaj naj khoni thaj molisajlo.
O Isus jekh đive sikada ano jekh čher, thaj gothe bešle e fariseja thaj e učitelja taro Mojsijaso zakono save avile tare sa e gava andari Galileja thaj i Judeja thaj andaro Jerusalim. A i zor e Gospodaresi sasa pe leste te bi vov sastarola.
Thaj dikh, e manuša ande ano than e pašljimaso e manuše savo našti phirol, thaj rodije sar te anen le thaj te mučhen le anglo Isus.
Thaj kana ni arakhlje kotar te anen le tare but manuša, uštile po čher thaj taro tavano mukhlje le sa e thanesa kaj pašlilo ko maškar anglo Isus.
Thaj kana dikhlja o pačaipe lengo vaćarda lese: “Manušeja, oprostin pe će grehura!”
Thaj lije ane peste te den gođi e fariseja thaj e učitelja taro Mojsijaso zakono: “Savo si kava savo hulil po Dol? Ko šaj oprostil e grehura sem jekh Dol?”
Thaj kana o Isus haljarda so von den gođi ane peste, vaćarda lendže: “So den gođi ane tumare ile?
So si po lokho te phenol pe: ‘Oprostin pe e grehura ćire’, il te phenol pe e manušese savo našti phirol: ‘Ušti thaj phir?’
A te džanen kaj isi man vlast, me o Čhavo e Manušeso, ki phuv te oprostiv e grehura, me ka sikavav tumenđe mi zor.” Irisajlo premalo manuš savo naštine te phirol thaj phenda: “Tuće phenav: ‘Ušti thaj le ćo than kaj pašliljan thaj đa ane ćo čher.’”
Thaj sigate uštilo angle lende, thaj lija po than kaj pašlilo, thaj đelo pese čhere hvalindoj e Devle.
Thaj savore sesa radosna, thaj hvalisade e Devle, pherdile dar thaj vaćarde: “Čudo dikhljam avđive!”
Thaj pale gova iklilo, thaj dikhlja e carinco savo akhardola Levi sar bešol ki carina, thaj vaćarda lese: “Av pale mande.”
Thaj o Levi uštilo, ačhada sa thaj đelo pale leste.
E Isusese ćerda o Levi ano po čher baro xape, gothe sesa but carincura thaj avera manuša bešle lesa ko astali.
E fariseja thaj maškar lende nesave učitelja tare Mojsijaso zakono lije te den vika thaj te vaćaren lese sikadenđe: “Sose xan thaj pijen e carincurencar thaj e grešnikurencar?”
Thaj o Isus vaćarda lendže: “Ni trubul e sastenđe doktora, e nasvalenđe trubul.
Me ni aviljem te akharav e pravednikuren aviljem te akharav e grešnikuren ko pokajipe.”
A von vaćarde lese: “Sose e Jovanese sikade postin thaj molin pe e Devlese, gija thaj e farisejska sikade, a ćire xan thaj pijen?”
A o Isus vaćarda lendže: “Šaj li čhuve e manušen so avile ko abav te postin a lencar si o terno kaso si o abav?
Ka avol o đive kana ka len lendar e terne, tegani i von ka postin ane gola đivesa.”
Thaj vaćarda lendže i paramič: “Khoni ni čhuvol kotor taro nevo fostano po purano fostano, golese kaj i o nevo ka pharadol, thaj o kotor taro nevo fostano ni ačhol šukar ko purano.
Thaj khoni ni čhorol nevi mol ane purane morčha, golese kaj i nevi mol ka pharavol e morčha thaj ka čhordol i mol, a e morčha ka pharadon.
Golese i nevi mol čhuvol pe ane neve morčha.
Thaj khoni ko pilja i purani mol ni manđol nevi golese kaj phenol: ‘I purani si po šukar.’”
Ke jekh savato o Isus nakhlo maškaro điv, lese sikade lije o điv, morde vastencar thaj xalje.
Nesave fariseja vaćarde: “Sose ćeren okova so ni trubul ko savato pale Mojsijaso zakono?”
Thaj o Isus vaćarda lendže: “Ni li čitisaden ano Lil so ćerda o David thaj okola so sesa lesa kana bokhajlo?
Dija ano čher e Devleso, lija e mangre save čhute pe sar kurbano, save šajine te xan samo e sveštenikura o David xalja, thaj dija kolenđe so sesa lesa.”
Thaj o Isus vaćarda lendže: “Me o Čhavo e Manušeso sem po baro i taro savato.”
A ko aver savato, o Isus dija ani sinagoga thaj lija te sikavol. Gothe sasa jekh manuš kaso desno va sasa šuko.
E učitelja tare Mojsijaso zakono thaj e fariseja dikhlje palo Isus na li ko savato ka sastarol, te bi ćerena le banđe.
Al o Isus džanglja so von den gođi, thaj vaćarda e manušese so sasa leso va šuko: “Ušti thaj ava akari ko maškar!” O manuš uštilo thaj ačhilo angle savorende.
Thaj o Isus vaćarda lendže: “Te pučav tumen: Ko savato li šaj ćerol pe šukar il bilačhe? Te aračhol pe o džuvdipe il te mudarol pe?” Thaj von khanči ni vaćarde.
Dikhlja savoren so sesa gothe thaj vaćarda e manušese: “Sikav ćo va.” Vov gija i ćerda, thaj leso va sastilo.
A e fariseja thaj e učitelja tare Mojsijaso zakono pherdile bari holi, thaj vaćarde jekh averese so te ćeren e Isusesa.
Gola đivesa, o Isus iklilo ko brego te molil pe e Devlese, thaj sasa sai rat ano molipe e Devlesa.
Thaj kana sasa đive, akharda pe sikaden, thaj lendar birisada Dešudujen thaj akharda len apostolura:
e Simone kas akharda Petar, e Andrija lese phrale, e Jakove thaj e Jovane, e Filipe thaj e Vartolomeje,
e Mateja thaj e Toma, e Jakove e Alfejeveso čhavo, thaj e Simone savo sasa Zilot,
e Juda e Jakoveso, thaj e Juda e Iskariotskone, savo izdajisada le.
O Isus ulilo taro brego pe Dešudujencar thaj ačhilo ko ravno than, thaj but sikade lese, thaj but manuša andari sa i Judeja thaj taro Jerusalim, thaj taro foro Tir em taro foro Sidon thaj pašutne thana save si pašo more.
Von avile te šunen le thaj te sastardon taro piro nasvalipe, a sastardile i kola save sesa mučime tare benga.
Thaj sa e manuša rodije te dolen pe po Isus, golese kaj lestar ikljola zor, thaj sastardona savore.
Thaj o Isus dikhlja an pe sikade thaj vaćarda: “Blagoslovime sen tumen save sen čore, golese kaj si tumaro o carstvo e Devleso.
Blagoslovime sen tumen save sen bukhale, golese kaj ka čaljon. Blagoslovime sen tumen save roven akana, golese kaj ka asan.
Blagoslovime sen kana e manuša ni manđen tumen, thaj kana čhuden tumen thaj ladžaren tumen, thaj tumaro alav ni manđen sar e bi lačhengo golese so pačan an mande ano Čhavo e Manušeso.
Radujin tumen ane gova đive thaj čhelen, thaj dikh, bari si tumari plata ko Dol. Golese kaj gija ćerde e prorokurenđe lendže paradada.
Al jao tumenđe tumen e barvale, golese kaj lijen tumari uteha.
Jao tumenđe save sen akana čale, kaj ka bukhavon. Jao tumenđe save akana asan, golese so ka aven bibahtale thaj ka roven.
Jao tumenđe kana sa e manuša vaćaren sa šukar tumendar, golese kaj gija vaćarde šukar tare xoxavne prorokura lendže paradada!”
“Tumenđe vaćarav save šunen: Manđen tumaren dušmajen! Šukar ćeren kolenđe save mrzin tumen!
Blagoslovin kolen save den tumen armaja! Molin tumen e Devlese kolenđe save bilačhe ćeren tumencar.
Savo čalavol tut pi čham, iri lese aver, thaj savo manđol tutar o ogrtači, de le ćo fostano.
De svakone okova so rodol tutar, thaj te lija tutar ma rode palal.
Gova so manđen te ćeren e manuša tumenđe, tumen ćeren lendže!
Thaj ako manđen samo okolen save tumen manđen, savi si tumari hvala? Golese kaj čak i e grešnikura manđen okolen ko len manđol.
Thaj te ćeren šukar kolenđe save tumenđe ćeren šukar, savi si tumari hvala? Golese kaj i e grešnikura ćeren gija.
Thaj ako den zajam okolenđe savendar ađućaren te irin o zajam, savi si tumari hvala? Golese kaj e grešnikura e grešnikurenđe den zajam te len palem gaći.
Thaj manđen tumare dušmanuren, ćeren lendže šukar, thaj den zajam te ni manđen khančhi golese, thaj ka avol tumen bari plata, thaj ka aven čhave e Najbare Devlese, golese kaj si vov šukar e nezahvalnonenđe thaj e bi lačhenđe.
Golese aven milosrdna sar so si tumaro Dad taro nebo milosrdno.”
“Ma sudin, thaj ni ka aven sudime. Ma osudin, thaj ni ka aven osudime. Oprostin, thaj ka oprostil pe tumenđe.
Den, thaj ka dol pe tumenđe. Pobari mera thaj popherdi ka dodol pe tumenđe ane tumare vasta. Golese save merasa merin gaći ka iril pe tumenđe.”
Thaj vaćarda lendže paramič: “Šaj li o koro e kore te inđarol? Na li solduj ka peren ani rupa?
Nijekh sikado naj pobaro tar po učitelji. Kana ka sikljol sa, ka avol sar po učitelji.
Sose dičhe i treska ane će phralesi jakh, a o kaš ani ćiri jakh ni dičhe?
Sar šaj vaćare će phralese: ‘Phrala, ačh te ikalav i treska andari ćiri jakh,’ a ćiro kaš ani ćiri jakh ni dičhe? Dujemujengo! Ikal angleder ćiro kaš andari ćiri jakh, pa ka dičhe te ikale će phralese i treska andari jakh.”
“Golese kaj naj šukar kaš savo bijanol bilačho bijanipe, ni bilačho kaš savo bijanol šukar bijanipe.
Golese sa e kašta pindžaron pale lengo bijanipe. Golese kaj i smokve thaj i drakh ni ćiden pe tare kangre.
E šukare manuše isi šukar ano ilo, i gija, lestar ikljol šukar, a bilačho manuš andar po ilo ikalol bi lačhipe, golese kaj andaro muj leso ikljol okova sosa si pherdo leso ilo.”
“A sose akharen man: ‘Gospod! Gospod!’, a ni ćeren sa so vaćarav tumenđe?
Ka vaćarav tumenđe savo si kova savo avol ke mande thaj šunol me lafura thaj ćerol len:
Vov si sar manuš savo ćerol po čher, pa hunol rupa thaj čalavol temelji ko bar, thaj kana aven e paja avol i bari len pe gova čher thaj našti peravol le, golese kaj si leso temelji ko bar.
A savo šunda a ni ćerda, vov si sar manuš savo ćerol po čher ki phuv bizo temelji, pe savo avol i len, vov sigate perol, thaj gova čher rumil pe sa.”
Kana vaćarda o Isus sa kava angle manuša, đelo ano foro o Kafarnaum.
Jekhe rimskone kapetano sasa jekh sluga savo sasa nasvalo dži o meripe, save vov but manglja.
Thaj kana o kapetano šunda e Isusese, bičhalda leste e phuredera e Jevrejenđe te molin le te avol te sastarol lese sluga.
Von avile ko Isus thaj but molisade le vaćarindoj: “Trubul gova te ćere lese,
golese kaj manđol amare manušen, thaj vov pestar ćerda amenđe sinagoga.”
Thaj o Isus đelo lencar. Thaj kana avile pašo čher, bičhalda o kapetano pe amalen te vaćaren lese: “Gospod! Ma čhuv tuće gova pharipe golesa so ka de an mo čher, golese so me naj sem dostojno te ave tali mi streja.
Golese ni mangljem te avav angle tute kaj naj sem dostojno. Vaćar jekh lafi gothar thaj sigate ka sastol mo manglo sluga.
Golese kaj sem i me manuš tale nekaso autoritet, thaj isi man tale mande vojnikura, pa vaćarav jekhese: ‘Đa!’, thaj džal. Vaćarav dujtonese: ‘Av!’, thaj avol. Vaćarav me mingre slugase: ‘Čher’, thaj ćerol gova.”
Thaj kana šunda gova o Isus, čudisajlo, thaj irisajlo e manušenđe save đele pale leste thaj vaćarda lendže: “Vaćarav tumenđe, vadži ni arakhljem Jevreje ano Izrael kas isi gaći pačaipe.”
Thaj kana irisajle čhere okola so sesa bičhalde, arakhlje e nasvale sluga saste.
Na but pale gova, o Isus đelo ano foro savo akhardola Nain, thaj đele lesa lese sikade thaj pherdo manuša.
Kana avile pašo vudar e foroso, thaj dikh, nesave terne čhave ikalde mule, jekhore čhave ani dej, savako rom mulo. Pherdo manuša andaro foro džana lasa te prahon e čhave.
Kana dikhlja la o Gospod, pelo lese žal laće, thaj vaćarda laće: “Ma rov!”
Avilo paše, dolda pe ko than kaj pašljardo sasa o mulo čhavo, thaj e manuša save inđarena le ačhile. Thaj o Isus vaćarda: “Čhaveja! Tuće vaćarav, ‘Ušti!’”
O mulo čhavo džuvdilo em bešlo thaj lija te vaćarol, thaj o Isus dija le lese daće.
Savore darajle, thaj hvalisade e Devle. Vaćarde: “Baro proroko maškar amende!”, thaj: “O Dol avilo te pomognil pire manušenđe.”
Kava šundilo taro Isus ani sa i Judeja thaj ane pašutne thana.
Thaj vaćarde e Jovanese lese sikade sa so o Isus ćerda. Thaj akharda o Jovane pire dujen sikaden
thaj bičhalda len ko Gospod te pučen le vaćarindoj: “Tu li san gova save obećisada o Dol kaj trubul te avol, il te ađučara avere?”
Thaj avile ko Isus gola duj manuša thaj phende lese: “O Jovane Krstitelji bičhalda amen tute te puča tut: ‘Tu li san gova save obećisada o Dol kaj trubul te avol, il te ađučara avere?’”
A ane gova sato o Isus sastarda buten taro lengo nasvalipe, tar lengo pharipe thaj tare benga, thaj bute koren dija dičhipe.
Thaj o Isus phenda e Jovanese sikadenđe: “Džan thaj vaćaren e Jovanese so dikhljen thaj so šunden: e kore dičhen, e banđe phiren, e gubava thodon, e kašuće šunen, e mule ušten, thaj okolenđe save si ani potreba vaćarol pe o Lačho lafi.
Thaj vaćaren lese i kava: ‘O Dol blagoslovil okole savo naj sablaznimo zbog mande!’”
Thaj kana đele e sikade e Jovanese, o Isus lija te vaćarol taro Jovane e manušenđe: “So ikliljen te dičhen ki pustinja? I trska, savi banđol ki barval? Na!
Il so ikliljen te dičhen? Manuše ane barvale fostanura urade? Na! Gasave manuša phiraven barvale fostanura, thaj ano šukaripe bešen ane carska palate.
Il ikliljen te dičhen? Proroko? Va, me phenav tumenđe vov si po but taro proroko.
Golese so si o Jovane manuš kastar o Dol vaćarda ane piro Sveto Lil: ‘Akh me bičhalav me glasniko angle tute, savo ka ćerol tuće o drom angle tute.’
Vaćarav tumenđe, tare sa e manuša save sesa bijande ni sasa pobaro taro Jovane o Krstitelji, thaj po baro si lestar o em cikno ano Carstvo e Devleso.”
Sa e manuša so šunde e Isuse, pa i nesave carincura, pindžarde kaj si e Develeso sikaipe šukar thaj krstisajle e Jovaneso krstipe.
A e fariseja thaj e učitelja tare Mojsijaso zakono čhudije o plan e Devleso savo sasa lendže. Thaj von ni manglje o Jovane te krstil len.
A o Isus vaćarda: “Kasa te uporediv akale manušen save si akana džuvde? Thaj so te vaćarav lendar?
Von si sar manuša save bešen ko drom thaj akharen jekh avere thaj vaćaren: ‘Bašaldam tumenđe vesela đilja, a tumen ni čhelden, bašaldam tumenđe žalosna đilja, a tumen ni rujen.’
Golese, avilo o Jovane o Krstitelji. Savo ni xal ni mangro ni pijol ni mol, a tumen vaćaren: ‘O beng ane leste!’
Aviljem me, o Čhavo e Manušeso, savo xav thaj pijav, a tumen vaćaren: ‘Dikh manuš halano thaj mato, amal e carinconengo thaj e grešnikurengo!’
Al, sa gola so prihvatisade gova sikaipe, phende kaj si e Devleso mudrost čačukano!”
Jekh fariseji kaso alav sasa Simon dija vika e Isuse te xal mangro ke leste, thaj vov đelo ano čher e farisejeso thaj čhuta pe pašo astali.
Thaj dikh, sasa i džuvli ando foro savače džanglja pe kaj si grešnica, šunda kaj si o Isus pašo astali ano čher e farisejeso, i avili andre. Anda skupo miris ko čaro savo sasa taro alabasteri.
Rojindoj, peli ke pe koča pale lese pingre. Laće asva pele pe lese pingre thaj lija te thovol len pe jasvencar, thaj pe balencar koslja len thaj čumidija lese pingre, thaj makhlja len e mirisesa.
A kana dikhlja o fariseji savo akharda le, vaćarda ane peste: “Te avol proroko, bi džanola ko si kaja džuvli savi dolol le golese kaj si grešnica!”
A o Isus phenda lese: “Simone! Isi man khanči te vaćarav tuće.” A vov vaćarda: “Učitelju, vaćar.”
A o Isus vaćarda: “Duj džene sesa borči jekhe manušese. Jekh sasa borči panšel srebrenjakuri pare a o dujto pinda.
Thaj kana len naj sasa te irin, o manuš ni manglja palal o borči lendar. Vaćar tare kala duj savo ka manđol le po but?”
A o Simon vaćarda lese: “Pa bi phenava kolese kas sasa pobaro borči.” A o Isus vaćarda lese: “Gija si, šukar vaćardan.”
Thaj irisajlo premali džuvli em vaćarda e Simonese: “Dičhe li kala džuvlja! Me aviljem ane ćo čher, paj ni andan me pingrenđe, a voj pe jasvencar thoda len, a pe balencar koslja len.
Ni čumidipe ni dijan man, a voj sar aviljem ni ačhili te čumidol me pingre.
Uljesa ni makhljan mo šoro, a voj mirisesa makhlja me pingre.
Golese vaćarav tuće: ‘Baro manglipe sikada manđe, golese so si laće oprostime but bare grehura. Al kase zala oprostime, sikavol zala manglipe.’”
A laće vaćarda: “Oprostime si ćire grehura.”
Thaj ane peste lije te vaćaren kola so si lesa pašo astali: “Savo si kava so e grehura šaj oprostil?”
A e džuvljaće vaćarda: “Ćo pačaipe ikalda tut. Đa ano mir.”
O Isus pale gova đelo ane forura thaj ane gava. Sikada thaj vaćarda taro Lačho lafi taro Carstvo e Devleso, thaj e dešuduj apostolura đele lesa
thaj nesave džuvlja save sesa sastarde tare benga thaj nasvalipe: i Marija (savi akhardola Magdalena, kastar iklile efta benga),
thaj i Jovana (romni e Huzosi savo sasa upravitelji ko Irod), thaj i Suzana, thaj avera but đeja save kandije pumare parencar e Isuse thaj lese sikade.
Thaj kana ćidije pe but manuša tare sa e forura avile pašo Isus, thaj vov vaćarda lendže paramič:
“Iklilo o manuš savo čhudola o seme pi phuv. Thaj kana sijisada, nesavo seme pelo ko drom thaj uštade le e manuša thaj e čiriklja sa xalje le.
Nesavo seme pelo pe bara, barilo thaj šučilo, golese kaj naj sasa paj ani phuv.
A nesavo seme pelo ke kangre, thaj o seme barilo e kangrencar, thaj e kangre tasade le.
A nesavo seme pelo pi šukar phuv, thaj barilo thaj anda šel droma po but.” Kana vaćarda kava dija vika: “Kas isi kana te šunol, nek šunol.”
A e sikade lese pučlje e Isuse: “Vaćar amenđe savi si kaja paramič?”
A vov vaćarda: “O Dol tumenđe dija te džanen o garajipe tare leso Carstvo, a averenđe vaćarav ane paramiča, te pherdol okova so ačhol ano Sveto lil: ‘Te dikhlje ni ka shvatin, Thaj te šunde ni ka haljaren.’
Kaja paramič phenol kava: O seme si sar o Lafi e Devleso.
O seme savo pelo po drom si manuša save šunen o lafi e Devleso, thaj avol o beng, lol o lafi andaro lengo ilo, te ma pačan thaj te ni spasin pe.
A o seme savo pelo po bar gola si manuša save šunen radosno thaj len o lafi sar luluđa saven naj koreno. Zala vreme pačan, a kana avol o vreme tare iskušenjura, tegani prestanin te pačan.
A o seme savo si ane kangre golasi kola manuša save šunen o Lačho lafi, al o pharipe, o barvalipe thaj o guglipe kale svetoso tasavol len thaj ni den šukar bijandipe.
A o seme savo si ki šukar phuv gola si manuša save šunen o lafi, thaj gova lafi ičaren ano šukar thaj iskreno ilo, sa dži kaj ni anen šukar bijandipe.”
Khoni ni phabarol i svetiljka te bi učharola la e čaresa, thaj ni čhuvola talo than e sojimaso. Čhuvol la ke svetiljkako than te šaj okola save den andre dičhen o svetlo savo phabol.
Sa so si garado ka avol pučardo, thaj so si ćerdo garandoj ka ikljol ko dičhipe.
Golese pazin sar šunen, golese kas isi, ka dol pe lese, a kas naj, ka lol pe lestar i kova zala so dol gođi kaj isi le.
Avile e Isusesi dej thaj lese phrala, thaj naštine tare but manuša te vaćaren lesa.
Thaj khoni vaćarda e Isusese: “Ći dej thaj će phrala ačhen avri, thaj manđen te dičhen tut.”
A o vov vaćarda lenđe: “Mi dej thaj me phrala si kola save šunen o lafi e Devleso thaj ićaren le.”
Jekh đive o Isus phenda pe sikadenđe: “Te nakha ki aver rig e pajesi.” Dije ano čamco thaj đele.
Thaj kana pojdisade o Isus zasuta. Thaj uštili bari balval, o čamco lija te pherdol paj thaj lije te tason, thaj but darajle so sesa ano baro bilačhipe.
Thaj e sikade avile pašo Isus thaj lije te den vika: “Gospod! Gospod! Ka tasiva!” Thaj o Isus uštilo, thaj vaćarda e balvaljaće thaj e bare pajese te ačhen, thaj von ačhile thaj pal gova khanči ni ašundilo.
A o Isus vaćarda lendže: “Kaj tumaro pačaipe?” A e sikade darajle thaj čudisajle thaj jekh averese vaćarde: “Savo si kava so e barvaljenđe thaj e pajese vaćarol te ačhen, thaj von šunen le?”
Thaj resle paši Gerasinsko phuv savi si ki aver rig tari Galileja.
Thaj kana iklilo o Isus taro čamco, avilo paše leste jekh manuš andaro foro ane kaste sesa benga. But berša sasa nango, thaj ni bešlo ano čher, nego bešlo ke limora.
Thaj kana dikhlja e Isuse, dija vika thaj pelo angle leste thaj vaćarda: “So manđe mandar, Isuse Čhaveja embare Devleso? Moliv tut ma mučima.”
Golese so o Isus već vaćarda e bengese te ikljol andaro manuš, ane kaste sasa o beng but vreme. E manuša phandena le ane sinđira thaj aračhena le, čhinola e sinđira thaj o beng inđarola le ani pustinja.
A o Isus pučlja le: “Sar si ćo alav?” Vov phenda: “Legija (but džene amen)”, golese kaj but benga sesa ane leste.
Thaj molisade e Isuse e benga te ma bičhalol len ano bezdan.
Paše gothar sasa jekh brego kaj sesa pherdo bale save čarona, a e benga molisade e Isuse te mučhol te džan ane bale. Thaj o Isus mukhlja te džan.
Tegani iklile e benga andaro manuš thaj đele ane bale, a e bale taro brego čhudije pe ano paj thaj tasile.
Kana dikhlje so sasa e manuša save arakhlje e balen, našle thaj đele te vaćaren ano foro thaj ane gava.
Thaj iklile vadži manuša te dičhen so sasa. Kana avile pašo Isus, arakhlje e manuše kastar iklile e benga. A o manuš bešol urado thaj gođaver paše Isusese pingre, thaj von darajle.
A kola save gova dikhlje vaćarde averenđe sar o Isus sastarda e manuše ane kaste sesa e benga.
Thaj sa e manuša tari Gerasa thaj tare pašutne thana phende e Isusese te džal lendar, golese kaj but darajle. A o Isus dija ano čamco thaj irisajlo palal ani Galileja.
O manuš kastar o Isus ikalda e bengen molisada e Isuse te džal lesa, a o Isus mukhlja le vaćarindoj:
“Iri tut ane ćo čher, thaj vaćar sa so ćerda tuće o Dol.” O manuš đelo thaj vaćarda maškaro sa o foro so ćerda lese o Isus.
Thaj kana irisajlo o Isus tare aver rig e jezerosi, e manuša sesa bahtale kana dikhlje le, golese kaj savore ađućarde le.
Thaj dikh, avilo jekh manuš saveso alav sasa Jair, savo si angluno ani sinagoga, avilo thaj pelo ke koča anglo Isus. Thaj molisada le te avol ane leso čher
Golese kaj sasa le jekhori čhej tare dešuduj berš, thaj voj sasa dži o meripe. Thaj kana pojdisada o Isus e Jairesa ane leso čher, čičidije le e manuša.
Thaj maškare manuša sasa jekh nasvali džuvli tare rateso thavdipe dešuduj berš. I džuvli sa po barvalipe so sasa la dija e sastarutnenđe thaj ni jekh naštine te sastarol la.
Voj avili od palal e Isusese thaj dolda pe tare leso teluno kotor taro fostano, thaj sigate ačhada la o ratvalipe lako.
Thaj vaćarda o Isus: “Ko dolda pe gova pe mande?” Dži jekh lendar phende da naj von, a o Petar vaćarda: “Gospod! But manuša si paše tute čičidije tut, a tu puče: ‘Ko dolda pe pe mande?’”
A o Isus vaćarda: “Neko dolda pe pe mande, golese kaj osetisadem zor kaj iklili mandar.
Thaj kana dikhlja i džuvli kaj našti garadol, avili darandoj, peli angle leste, thaj vaćarda angle sa e manuša sose dolda pe pe leste thaj sar tare jekh drom sastili.”
Thaj o Isus vaćarda laće: “Mi čhej! Ćo pačaipe sastarda tut. Đa ano mir.”
Dok o Isus vaćarda e džuvljaće, avilo jekh andare Jaireso čher thaj vaćarda lese: “Jaire, muli ći čhej. Ma muči e učitelje.”
Kana šunda gova o Isus, vaćarda lese: “Ma dara, samo pača. Voj ka uštol.”
A kana o Isus avilo ano čher, ni dija khoni te džal andre sem o Petar, o Jovan thaj o Jakov, thaj e čhejorako dad em dej.
Thaj savore ruje andaro ođi pale late, a o Isus vaćarda: “Ma roven. Ni muli. Sovol.”
Thaj asaje e Isusese golese kaj džanglje so muli.
Vov dolda e čhejora taro va, thaj dija vika vaćarindoj: “Čhejorije, ušti!”
Thaj irisajlo lako duxo, thaj uštili sigate, thaj o Isus vaćarda lendže te den la te xal.
Thaj lako dad thaj lačhi dej sesa začudime. A vov vaćarda lendže khanikase te ma vaćaren so sasa.
O Isus dija vika e apostoluren thaj dija len zor thaj vlast pe sa e benga, thaj te sastaren taro nasvalipe.
Thaj bičhalda len te vaćaren taro carstvo e Devleso, thaj te sastaren e nasvalen.
Thaj vaćarda lendže: “Khanči ma len dromese, ni rovli, ni trasta, ni so te xan, ni pare, thaj te ma avol tumen po duj fostanura.
Kana džan an nesavo than, bešen an jekh čher, dži kaj ni pojdin an aver than.
Te ni manglje tumen ane gova than, ikljen gothar thaj tresin o praho tar tumare pingre, sar svedočanstvo so ni lije o lafi e Devleso.”
Thaj e sikade đele taro than ko than thaj vaćarde o Lačho Lafi thaj sastarde e manušen ke sa e thana.
Thaj kana šunda o Irod o vladari, tar sa so o Isus ćerda, sasa bunimo golese kaj nesave vaćarde kaj o Jovane o Krstitelji uštilo tare mule.
Avera vaćarde kaj sikadilo ki phuv o Ilija, a nesave vaćarde kaj uštilo tare mule nesavo proroko taro purano vreme.
Thaj vaćarda o Irod: “E Jovaneso šoro me čhindem, a savo si akana kava kastar gasave čudura šunav?” Thaj manglja te dičhol e Isuse.
Kana irisajle e apostolura, vaćarde e Isusese sa so ćerde. O Isus thaj lese sikade đele pašo foro savo akhardol Vitsaida te šaj aven zala korkore.
Al but manuša šunde kaj đelo o Isus, thaj lije te džan pale leste. O Isus phenda lendže kaj šukar avile. Thaj lija te vaćarol lendže taro Carstvo e Devleso thaj sastarda e nasvalen.
Kana lija o đive te načhol, avile e dešuduj apostolura pašo Isus thaj vaćarde: “Te mukha e manušen? Nek džan ane pašutne gava thaj ane thana kaj šaj te aračhen khanči xamase thaj kaj šaj te soven, golese kaj sam ko than kaj naj khanči.”
A o Isus vaćarda lendže: “Den len tumen te xan.” Thaj von vaćarde lese: “Amen isi samo pandž mangre thaj duj mačhe. Amen li te đa te ćina sa kale manušenđe te xan?”
A gothe sesa paše pandž milje murša. A o Isus vaćarda pe sikadenđe: “Čhuven len te bešen po pinda džene.”
Thaj ćerde gija, thaj bešljarde len savoren.
Thaj o Isus lija gola pandž mangre thaj gole dujen mačhen, dikhlja ano nebo, blagoslovisada len thaj phaglja e mangre, thaj dija ke sikade te den e manušen.
Thaj xalje thaj čalile savore, thaj ćidije dešuduj korpe okolestar so ačhilo so xalje e manuša.
Jekh đive, kana o Isus molisajlo korkoro, thaj lesa sesa lese dešuduj sikade. Vov pučlja len: “So vaćaren e manuša, ko sem me?”
A e sikade vaćarde lese: “Nesave manuša vaćaren kaj san o Jovane o Krstitelji, a avera kaj san o Ilija o proroko, a nesave vaćaren kaj san jekh tare purane prorokura savo uštilo tare mule.”
A o Isus pučlja len: “A tumen so phenen, ko sem me?” A o Petar vaćarda: “Tu san o Hristos bičhaldo taro Dol.”
A o Isus vaćarda e sikadenđe te ma vaćaren khanikase kaj si vov o Hrist.
Thaj phenda: “Golese so me o Čhavo e Manušeso, trubul te avav but mučimo, thaj e phuredera, e šorutne sveštenikura thaj e učitelja tare Mojsijaso zakono, ka čhuden ma thaj ka mudaren ma, thaj trito đive me ka uštav.”
A o Isus savorenđe vaćarda: “Ko manđol te džal pale mande nek ačhavol korkoro pes thaj nek lol o krsto piro svako đive thaj nek džal pale mande.
Golese ko manđol po džuvdipe te aračhol, ka hasarol le, a ko hasarol po džuvdipe baše mande vov ka aračhol le.
Thaj savo šukaripe ka avol e manuše ako sa o sveto dobil, a pes hasarol il pese bilačhe ćerol?
Golese ko ladžal mandar thaj tare me lafura lestar i me o Čhavo e Manušeso ka ladžav kana ka avav ani slava mingri savi si slava me Dadesi thaj e sveta melekurenđi.
Čače vaćarav tumenđe, nesave tumendar save sen kate ni ka meren dok ni dičhen o carstvo e Devleso.”
Thaj kana nakhle ohto đive pale gova, o Isus lija e Petre e Jovane thaj e Jakove thaj iklilo ko brego te molil pe e Devlese.
Thaj kana molisajlo leso muj ćerdilo averčhane, thaj lese šeja ćerdile parne thaj sjajna.
Thaj dikh, tar jekh drom iklile duj manuša, thaj lije te vaćaren e Isusesa. Gola sesa o Mojsije thaj o Ilija.
Sikadile ani slava, thaj vaćarde tare leso meripe savo trubuja te avol ano Jerusalim.
A o Petar thaj kala so sesa lesa von zasute, čim džungadile dikhlje e Isuse ani slava thaj duje manušen sar lesa ačhen.
Thaj kana lije te crden pe o Mojsije em o Ilija, o Petar phenda e Isusese: “Gospod! Šukar kaj sam kate, thaj te ćera trin senice: Jekh tuće, jekh e Mojsijase thaj jekh e Ilijase.” Ni džanglja so te vaćarol
A dok vov gova vaćarda avilo o oblako, thaj von darajle kana učharda len o oblako.
Thaj šunde glaso andare oblakura vaćarindoj: “Kava si mingro čumidimo čhavo save me birisadem, le mangav te šunen.”
Thaj kana šundilo o glaso, e sikade dikhlje e Isuse korkore. Thaj von khanči ni vaćarde khanikase, tar gova so dikhlje.
A thearinto đive o Isus em lese sikade sar ulile taro brego, but manuša avile ko Isus.
Thaj dikh, tare but manuša akharda le jekh: “Učitelju! Moliv tut dikh pe mo čhavo golese kaj si jekhoro.”
Thaj dikh, dolda le o melalo duxo, thaj tari jekh drom lija te dol vika, thaj te ikljol lestar i spuma taro muj, thaj o duxo ni ačhavol le thaj uništil le.
“Molisadem ćire sikaden te ikalen e melale duxo, von naštine.”
Thaj o Isus vaćarda lendže: “O, bipačače thaj bilačhe manušalen! Tumencar sem sa kava vreme, a tumen vadži ni pačan, pučav man vadži kozom trubul te trpiv tumen. An će čhave akari!”
A dok avola kare leste o beng perada e čhave ki phuv ane grčura, thaj lija te tresil le. A o Isus phenda e bengese te ikljol, thaj sastarda e čhave, thaj dija le lese dadese.
Savore sesa divime e Devlese zuralimasa. Thaj savore divisajle sa okolese so o Isus ćerola, o Isus vaćarda pe sikadenđe:
“Šukar šunen e lafura kala: Me o Čhavo e Manušeso trubul te avav dindo ane vasta e manušenđe.”
A e sikade ni haljarde kala lafura, golese kaj sasa lendar garado te našti haljaren, thaj darajle te pučen le kale lafese.
Thaj e sikade lije te vaćaren maškar pumende ko si lendar em baro.
A o Isus džanglja so si ane lengo ilo, vov lija e čhavore čhuta le angle peste,
thaj o Isus vaćarda lendže: “Savo primil kale čhavore ane mingro alav, man primil, thaj ko man primil, primil me Dade savo bičhalda man, golese ko si maškare tumende em cikno, len o Dol dičhol embare.”
A o Jovane vaćarda e Isusese: “Gospod! Dikhljam jekhe sar će alavesa tradol e bengen, thaj amen vaćardam lese te na ćerol gova, golese kaj ni džal amencar pale tute.”
Thaj o Isus vaćarda lese: “Mučhen le, golese ko naj protiv tumende tumencar si.”
Thaj kana sesa paše e đivesa te iril pe ko nebo, o Isus pojdisada ano Jerusalim.
Thaj bičhalda glasnikuren angle peste, thaj von đele thaj dije ano gav ani Samarija te lačharen lese kaj te sovol.
Thaj ni manglje le gothe e manuša, golese kaj dikhlje kaj džal ano Jerusalim.
Thaj kana dikhlje e sikade lese o Jakov thaj o Jovane pučlje e Isuse: “Gospod! Manđe li te phena te uljol i jag taro nebo thaj sa te phabarol len?”
A o Isus irisajlo thaj dija vika pe lende.
Thaj đele ane aver gav.
A sar đele dromesa nesavo manuš vaćarda e Isuse: “Me ka džav tusa kaj tu đa.”
Thaj o Isus vaćarda: “E lisicen isi jazbina thaj e čirikljen isi len gnezdura: Me o Čhavo e Manušeso naj man kaj mo šoro te pašljarav.”
A o Isus avere manušese vaćarda: “Phir pale mande.” A o manuš vaćarda: “Gospod! Muk ma angleder te džav te prahov me dade.”
A o Isus vaćarda lese: “Ačhav e mule, nek prahon pe mulen, a tu ajde vaćar taro carstvo e Devleso.”
A aver vaćarda: “Gospod! Me ka džav pale tute, al muk ma te džav te oprostiv man mingre čherutnencar.”
A o Isus vaćarda lese: “Ni jekh naj lačhardo pašo carstvo e Devleso savo čhuvol po va ko plugo te oril a dičhol palal.”
A pale gova odredisada o Gospod averen eftavardeše thaj dujen sikaden, thaj bičhalda len duj po duj te džan angle leste ane sa e forura thaj ane thana kaj manglja te džal.
A o Isus vaćarda lendže: “O ćidipe si baro a e bućarne si zala, golese tumen molin e gospodare taro ćidipe te bičhalol e bućarnen ki po ćidipe.
Džan, akh bičhalav tumen sar terne bakren maškare ruva.
Ma inđaren šljanpiko ni trasta ni urajimase ke pingre, thaj dok phiren ma ačhen te vaćaren ko drom khanikasa te ma hasaren tumaro vreme.
Kana den an nesavo čher angleder vaćaren: ‘Mir ane kava čher.’
Ako gola so bešen ano čher manđen o mir, o mir ka avol pe lende, ako ni manđen ka iril pe tumenđe tumaro mir.
Kana džan an nesavo čher, ma tar gova čher džan ke aver. Ačhen ke gova čher, thaj xan thaj pijen so isi len, golese kaj o bućarno dostojno si pe plataće.
Kana den ane nesavo foro thaj gothe manđen tumen, xan so anen angle tumende.
Sastaren e nasvalen save si ane gova foro, thaj vaćaren lendže: ‘Kava sikavol tumenđe kaj si o carstvo e Devleso paše.’
A kana džan an nesavo foro thaj ni manđen tumen gothe, ikljen ko drom lengo thaj vaćaren:
‘Thaj o praho taro tumaro foro savo si pe amende kosa amendar sar znako da o Dol ka sudil tumenđe. Al te džanen paše avilo tumenđe o Carstvo e Devleso.’
Vaćarav tumenđe kaj e Sodomaće ka avol po lokho ko đive e Sudoso nego gole manušenđe tar gova foro!”
“Pharo tumenđe, manušalen taro Horazin! Pharo tumenđe, manušalen tari Vitsaida! Golese te bi čerdona e čudura ano foro Tir thaj ano foro Sidon sar tumende so ćerdile, dumutane bi pokajina pe thaj bi bešena urade ano dorikalo čaršafi thaj ano praho.
A e manušenđe taro Tir thaj e manušenđe taro Sidon ka avol poločhe ko sudo nego tumenđe.
A tumen manušalen taro Kafarnaum! Dži o nebo li ka ušten? Ka peren dži ko than kaj si e mule, Had.”
Thaj vaćarda pe sikadenđe: “Ko tumen ašunol, man ašunol, thaj ko tumen čhudol, man čhudol. Ko čhudol man, čhudol e Devle savo bičhalda man.”
Kana irisajle kola eftavardeš thaj duj sikade radosno vaćarde e Isusese: “Gospod, e benga pokorisajle amenđe ke ćiro alav.”
A o Isus vaćarda lendže: “Me dikhljem e Sotona sar pelo taro nebo sar munja.
Akh dijem tumen zor te ačhen pe sapa thaj pe škorpije thaj pe sa o vlast e dušmaneso, thaj khanči ni ka avol tumenđe.
A golese tumen ma aven radosna so e duxura pokorin pe tumenđe, nego aven radosna so tumare alava pisime ko lil e Devleso ano nebo.”
Ane gova sato o Isus pherdilo radost ano Sveto duxo thaj phenda: “Hvaliv tut, Dade, Gospod e phuvako thaj e neboso, so garadan ćo čačipe tare but džangle thaj tare razumna a vaćardan e ciknenđe. Va, Dade, golese kaj si gova ćiri volja.”
Thaj irisajlo o Isus ke pe sikade thaj vaćarda: “Sa manđe dija o Dad mingro, thaj khoni ni džanol ko si o Čhavo sem o Dad, ni ko si o Dad sem o Čhavo, thaj okola kase o Čhavo manđol te vaćarol.”
Thaj irisajlo e sikadenđe korkore kana sesa thaj vaćarda lendže: “Blagoslovime si e jakha so dičhen so tumen dičhen.
Golese vaćarav tumenđe kaj but prorokura thaj carura manglje te dičhen man thaj ni dikhlje, thaj manglje te šunen man thaj ni šunde.”
Thaj uštilo jekh tare učitelja taro Mojsijaso zakono te iskušil e Isuse thaj pučlja le: “Učitelju! So trubul te ćerav te avol ma džuvdipe bizo meripe?”
A o Isus vaćarda lese: “So si pisimo ane Mojsijaso zakono? Sar tu gova haljare?”
A vov phenda e Isusese: “Čumide e Gospod e Devle ćire sa e ilesa ćiresa, sa dušasa ćirasa, thaj sa e zorasa ćirasa, thaj sa e gođasa ćirasa, thaj mang će pašutne kozom manđe korkore tut.”
A o Isus vaćarda lese: “Šukar vaćardan. Čher gova thaj ka avol tut džuvdipe bizo meripe.”
A o učitelji taro zakono manglja te opravdil pe, pa pučlja e Isuse: “Ko si mo pašutno?”
A o Isus vaćarda lese: “Jekh manuš ulilo taro Jerusalim ano foro savo akhardol Jerihon, thaj dolde le e čora, save uljarde lese šeja thaj marde le. Đele pese thaj ačhade le opaš mule pašo drom.
Thaj slučajno gole dromesa nakhlo nesavo jevrejsko svešteniko, thaj dikhlja le em crdijape lestar ki aver rig thaj nakhlo.
Gija thaj o levito e sveštenikoso sluga kana avilo ke gova than avilo paše, dikhlja le thaj nakhlo.
A nesavo Samarijanco avilo paše leste, dikhlja le pa pelo lese žal.
Thaj avilo koslja e manušese rane uljesa thaj moljasa, thaj pačarda len, čhuta le ke po her thaj inđarda le ani mehana, thaj dikhlja pe leste.
Thaj theara đive kana lija te džal ikalda duj srebrenjakuri pare dija ko manuš kasi sasa i mehana, thaj phenda lese: ‘Dikh pe leste, thaj te trošisadan po but me ka poćinav kana ka irima.’”
“So den gođi akana?” Pučlja o Isus. “Tare kala trin džene ko sikadilo lese thaj sasa pašutno kolese so dolde le e čora?”
A učitelji e zakoneso phenda lese: “Okova savo ćerda milosrđe.” A o Isus vaćarda lese: “Đa, thaj tu čher gija.”
A kana đele premalo Jerusalem, o Isus thaj lese sikade avile ane jekh gav, a jekh džuvli, akhardola Marta, dija len vika ane po čher.
Thaj la sasa phen, akhardola Marija, savi bešli paše pingre e Isusese thaj šunda leso vaćaripe.
A i Marta dikhlja po but ani bući em sar emlačhe te kandol le, thaj avili pašo Isus thaj vaćarda lese: “Gospod! Šukar li si kava so mi phen ačhada ma korkora te kandav tut? Vaćar laće te pomožil ma.”
A o Isus vaćarda laće: “Marto! Marto! Sikiri tut thaj trudi tut butese.
A samo jekh trubul. I Marija ći phen birisada khanči šukar, te šunol mo lafi savo ni ka lol pe latar.”
Kana o Isus molisajlo thaj kana ačhilo e molitvasa, jekh tar lese sikade vaćarda lese: “Gospod, sikav amen te moli amen, sar o Jovane o Krstitelji so sikada pire sikaden.”
O Isus vaćarda lendže: “Kana molin tumen, vaćaren: ‘Dade amareja ko nebo, te svetil pe ćo alav, te avol ćo carstvo, te avol ćiro manđipe ki phuv sar ko nebo,
Xamase so trubul amen de amen svako đive,
thaj oprosti amare grehura, sar amen so oprosti okolenđe so ćeren grehura premal amende! Thaj crde amen taro iskušenje.’”
Thaj o Isus vaćarda: “Den gođi sar bi avola kana bi khoni tumendar đala ke po amal ki opaš rat, thaj te roden mangro lestar, thaj te vaćaren lese: ‘Amala, dema trin mangre, pa ka iriv tuće.
Golese kaj avilo taro drom mo amal ke mande, thaj naj so te čhuvav angle leste.’
A vov andral te phenol: ‘Ačhav ma ko miro! Mo vudar si phanglo thaj me čhave si manca ano than e pašljimaso, thaj našti uštav te dav tut!’
Vaćarav tumenđe: Ako ni uštilo golese kaj si leso amal, ka uštol te dol le golese so si bilađutno thaj uporno.”
Vaćarav tumenđe: “Manđen thaj ka dol pe tumenđe! Roden thaj ka aračhen! Maren thaj ka putavol tumenđe!
Golese kaj savore save manđen, dol pe lendže, save roden aračhen, save maren, putardol lendže.
Savo dad tumendar: kana bi o čhavo rodola mačhe, o dad dol le ke gova than sape?
Il te manglja angro te dol le škorpija?
Kana tumen, bi šukar manuša, džanen šukar buća te den tumare čhaven, kobor pobut tumaro Dad taro nebo ka dol tumen Duxo Sveto kolenđe save molin le?”
Jekh drom o Isus tradija e benge taro manuš savo naštine te vaćarol. Kana iklilo o beng lestar vov lija te vaćarol, thaj zadivime e manuša sesa.
A nesave lendar vaćarde: “E Veelzevulese zorasa savo si šorutno e bengengo, tradol e bengen.”
A avera iskušisade e Isuse gija so rodije znako te dičhen dal si bičhaldo taro Dol.
Thaj o Isus džanglja so den gođi thaj phenda lendže: “Dži jekh carstvo savo si ulado ka properol. Čher an savo naj sloga ka properol.
Gija i o beng te ulada pe korkoro pestar, sar ka ačhol leso carstvo? Vaćaren kaj e Veelzevulesa tradav e bengen.
Ako me e Veelzevulese zorasa tradav e bengen, save zorasa traden len tumare sikade? Thaj von korkore ka osudin tumen.
Thaj ako me e Devlese zorasa tradav e bengen, onda avilo tumende o carstvo e Devleso.”
Thaj o Isus vaćarda: “Kana okova savo si zuralo manuš naoružil pe, thaj aračhol po čher, leso barvalipe si šukar arakhado.
Al kana avol po zuralo lestar, pobedil le thaj lol sa leso oružije ane savo pačaja, thaj ulavol pirencar so lija taro slabo manuš.
Savo naj manca, protiv mande si, thaj ko manca ni ćidol, vov onda čhorol.”
“Kana o beng ikljol andaro manuš, džal ke thana kaj naj khančhi te rodol than kaj šaj odmoril pe, thaj kana ni aračhol than vaćarol: ‘Te irima ano mo manuš kotar ikliljem.’
Thaj kana iril pe o melalo duxo aračhol kaj si gova manuš sar čučo čher savo si šulado thaj namestimo andral.
Tegani džal thaj aračhol efta averen duxuren pobilačhe pestar, thaj aven andre te bešen, thaj avol e manušese po bi lačhe nego angleder.”
A kana gova vaćarda o Isus, jekh džuvli savi šunda le dija vika zurale: “Blagoslovimi i dej savi inđarda tut an po vođi, thaj dija tut čuči!”
A o Isus vaćarda: “Vadži po blagoslovime si kola save šunen o Lafi e Devleso thaj ćeren le.”
Po but manuša lije te ćiden pe, a o Isus lija te vaćarol lendže: “Tumen e manuša so živin ke kava vreme sen bi lačhe manuša. Tumen roden o znako, thaj ni ka dol pe tumenđe znako sem e čudura so ćerde pe e Jonase e prorokose.
Gova so sasa e Jonase, sasa znako kaj o Dol bičhalda le e manušenđe save živisade ani Niniva. Gija mancar so ka avol, ka avol znako kaj me o Čhavo e Manušeso, o Dol bičhalda man kale manušenđe.
Ko đive kana ka avol e Devleso sudo, i carica so angleder vladisada e južnone phuvasa ka uštol thaj ka osudil manušen tar kava bijandipe, golese kaj odural avili tare em palune phuva te šunol e caro e Solomone savo sasa but mudro, a ake, kate si khoni po baro taro Solomon, a tumen ni manđen te šunen le.
Ko đive kana ka avol e Devleso sudo, e manuša so bešle ano purano foro Niniva ka ušten i ka osudin kale manušen tar kava bijandipe, golese kaj kajisajle kana o Jona sikada len, a ake kate si khoni po baro taro Jona, a tumen ni pokajisaljen!”
“Khoni ni phabarol i svetiljka pa te čhuvol la talo garado than, ni talo čaro, nego čhuvol la ko than e svetiljkako te šaj dičhen o svetlost okola so den ano čher.
Ćiri jakh si sar svetiljka e telose. Ako gija ćiri jakh si sasti, sa ćo telo ka avol osvetlimo. Ako si ćiri jakh bi lačhi, ćo telo ka avol ani tama.
Golese vodi redo ma gova svetlost sosi ane tute te avol tama.
Golese ako si sa ćo telo osvetlimo thaj naj nisavo deo ani tama, ka avol sa osvetlimo sar kana i svetiljka osvetlil tut.”
Thaj kana o Isus vaćarola, jekh tare fariseja akharda le te xal mangro ke leste. Thaj o Isus đelo ke leste thaj bešlo ki sinija.
A o farisej čudisajlo kana dikhlja so o Isus bešlo a angleder golestar ni thoda pe vasta anglo xape.
A o Gospod o Isus vaćarda lese: “Akana tumen e fariseja thoven od avral o tahtaj thaj o čaro, a andral si pherde pohlepa thaj bilačhipe.
Bigođače! Naj li o Dol kova savo ćerda e manuše od andral thaj od avral?
A kava si po šukar: den e čororenđe okova so isi tumen andre, so halaneste garaven ane tahtaja em ane čare, thaj ka aven thode od andral em od avral.
Pharo tumenđe e farisejenđe so den dešto kotor tare začinura thaj taro sa o povrće, a ni marin te ćeren averenđe okova so si šukar thaj te manđen e Devle. Trubul te den dešto kotor e Devlese, al ma te bistren te ćeren okova so pobut trubul.
Pharo tumenđe e farisejenđe! So volin te bešen ke anglune thana ane sinagoge thaj kana dičhen tumen e manuša, pherde poštujipe premal tumende, te pozdravin tumen ke trgura.
Pharo tumenđe! Tumen sen opasnost sar e neprimetna limora pe save e manuša uštaven a ni džanen kaj uštaven len.”
Phenda e Isusese nesavo učitelji tare Mojsijaso zakono: “Učitelju, kava so phene i amen ladžare!”
A o Isus vaćarda lendže: “Pharo i tumenđe e učitelja tare Mojsijaso zakono! So čhuven pharipe but phare inđarimase, a tumen tumaro naj ni manđen te crden te pomožin nekase.
Pharo tumenđe! So ćeren limora e prorokurenđe, saven tumare kuštika mudarde.
Golesa sikaven kaj odobrin gova so ćerde tumare kuštika: von mudarde len, a tumen vazden lendže limora.
Golese so o Dol an po mudrost vaćarol tumendar: ‘Ka bičhalav lendže prorokuren thaj apostolen, a khonik lendar ka mudarol len, a e dujtonen ka progonin.’
Tumari generacija ka avol banđi za ko rat e prorokurengo savo thavdija taro ćeripe o sveto,
taro Aveljeso rat dži e Zaharijaso rat, savo mudardo maškaro žrtveniko thaj o sveto than e Hrameso. Va, phenav tumenđe, ka rodol pe tari tumari generacija.
Pharo tumenđe učiteljuralen tare Mojsijaso zakono! Golese so garaden i klidi taro džanglipe e Devlese carstvose. Korkore ni den andre ano carstvo, a save manglje te den andre, tumen ni dijen len.”
A kana o Isus iklilo gothar, lije e učitelja tare Mojsijaso zakono thaj e fariseja te holjavon thaj te pučen le but khanči,
thaj rodije so te phenol sosa bi banđarena le posle.
Kana ćidije pe but milja manuša, gaći kaj lije te uštaven jekh avere, o Isus angleder golestar lija te vaćarol pe sikadenđe: “Aračhen tumen taro kvasaco o farisejsko, so si dujemujengo.
Golese kaj naj khanči garado so ni ka pučardol, thaj sa so si garado ka šundol angle savorende.
Golese so si vaćardo ki tomina ka šundol ko svetlo, thaj sa so vaćarden čorale ane phangle sobe, ke krovura ka šundol!”
“Al vaćarav tumenđe amalalen, ma daran tare kola so šaj mudaren samo o telo, golestar aver khanči našti ćeren tumenđe!
Ka vaćarav tumenđe kastar te daran. Daran taro Dol savo šaj mudarol thaj čhudol ani jag savi ni ačhol. Va, phenav tumenđe, Lestar daran!
Ni li bićindon pandž čiriklja baše duj pare? Thaj ni jekha ni zabistrol o Dol.
A tumenđe i tumare bala ko šoro si đinde. Golese ma daran. Tumen sen po vredna tare pherdo čiriklja.”
“Gija vaćarav tumenđe: ‘Savo kate ki phuv priznajil kaj pripadil manđe, le me, o Čhavo e Manušeso angle melekura ka priznajiv.
A savo man čhudol ke kaja phuv me lestar ka odreknima angle Devlese melekura.
Thaj savo vaćarol protiv mande, protiv o Čhavo e Manušeso ka oprostil pe lese, a savo vaćarol bilačhe taro Sveto Duxo ni ka oprostil pe lese.
Thaj kana ka anen tumen anglo sudo ke sinagoge thaj angle šorutne, thaj anglo vlast ma daran sar thaj so ka vaćaren il so ka phenen.
Golese kaj ka sikavol tumen o Duxo Sveto ane gova sato so trubul te vaćaren.”
Thaj vaćarda khoni tare manuša e Isusese: “Učitelju, vaćar me phralese te ulavol mancar okova so ačhada amenđe amaro dad.”
Thaj o Isus vaćarda lese: “Manuša, ko man čhuta sudija il delioc pe tumende?”
Thaj vaćarda savorenđe o Isus: “Dičhen thaj aračhen tumen tari pohlepa. I sa gaći barvalipe te avol manuše, leso džuvdipe ni avol golestar so isi le.”
Thaj o Isus vaćarda lendže jekh paramič: “Nesave barvale manušesi phuv bijanda but bijandipe.
Thaj dija gođi ane peste vaćarindoj: ‘So ka ćerav? Naj ane soste te čidav e milajeso ćidipe.’
Thaj vaćarda: ‘Džanav! Akh kava ka ćerav! Ka rumiv me thana taro điv thaj ka ćerav po bare, thaj gothe ka čidav mo điv thaj sa mo šukaripe.
Thaj ka vaćarav korkoro manđe kaj isi man baro barvalipe bute beršenđe. Ka šaj odmoriv, ka xav, ka pijav, ka veseli man!’
A o Dol lese vaćarda: ‘Bigođaleja! Kaja rat ka lav ćo ođi tutar. Thaj kase ka ačhol sa gova so ćerdan bući?’
Gija si kolesa savo ćidol pese barvalipe ki phuv, a ni ćidol barvalipe savo si šukar e Devlese ane jakha.”
A o Isus pe sikadenđe phenda: “Golese vaćarav tumenđe: Ma daran za sa e đivesa tumare dal ka avol tumen so te xan, ni tumare telose so ka uraven!
Golese kaj si o džuvdipe po but taro xape thaj tumaro telo po but taro urajipe.
Dičhen e gavranen! Sar ni sejin, ni ti ćiden, save naj len niti podrumo ni kaj čhuven o điv, thaj o Dol parvarol len, a kozom sen tumen po vredna lendar?
A šaj li neko tumendar golesa so brinil pe barol leso džuvdipe za jekh đive?
Kana našti ni gova zala te ćeren, sose brinin tumen za ko sa aver?
Dičhen e luluđa ki livada sar baron! Ni ćeren bući, niti suven pese šeja, a me phenav tumenđe kaj ni o caro o Solomon ane pire barvale šeja naj sasa urado sar jekh lendar.
A ako o Dol dol e čaraće gija laće šeja ko polje, savi si avđive, a theara čhudol pe ani jag, dal ni ka brinil pe tumenđe vadži pobut? Sose gaći zala pačan?
A tumen ma brinin tumen isi tumen li so te xan il so te pijen. Ma daran golese!
Gija ćeren e manuša save ni džanen e Devlese ke kava sveto. Tumaro Dad ano nebo džanol kaj sa gova trubul tumenđe.
Nego roden o carstvo e Devleso, thaj aver ka dodol pe tumenđe.
Ma daran, me cikne bakre! Tumaro Dad gova manglja te dol tumen te aven ano carstvo.
Bićinen so isi tumen thaj den e čororenđe! Ćeren tumenđe traste za ke pare save ni phuravon thaj barvalipe ko nebo savo ni ka ciknjol. Khoni nakašti avol odori te čorol tumaro barvalipe thaj ni jekh moljco ni ka xal len.
Golese kaj si tumaro barvalipe, gothe ka avol i tumaro ilo.”
Thaj o Isus vaćarda lendže: “Aven spremna thaj urade zaki bući, thaj tumare svetiljke te aven phabarde,
sar manuša save ađućaren pe gospodare savo iril pe taro abav, te aven spremna te putren lese kana resol thaj marol ko udar.
E sluge save si spremna thaj ađućaren pe gospodare te iril pe, ka aven blagoslovime. Čače vaćarav tumenđe o gospodari korkoro ka uravol pe sar sluga, thaj ka phenol lendže te bešen thaj ka avol te kandol len thaj ka dol len te xan.
O gospodari šaj ka avol ki opaš rat il anglo uštipe taro sojipe. Blagoslovime si e sluge save ađućaren.
A kava džanen: kana bi džanola o čherutno ke savo sato ka avol o čor, ne bi dola te avol leso čher phago.
Thaj tumen aven spremna, golese so me o Čhavo e Manušeso ka avav kana ni ka den gođi an savo sato.”
A o Petar pučlja e Isuse: “Gospod! Vaćare li amenđe e sikadenđe kaja paramič il savorenđe?”
A o Isus vaćarda lese: “Savo si pobožno thaj džanglo sluga kas leso gospodari ka čhuvol upreder pe čherese sluge te dol len te xan ko vreme?
Blagoslovimo si gova sluga kas o gospodari kana avol aračhol le sar ćerol gijate!
Čače vaćarav tumenđe, o gospodari pe po sa o barvalipe ka čhuvol e sluga.
Ako vaćarol o sluga ane po ilo: ‘O gospodari ni ka avol sigate’, thaj lol te marol avere slugen thaj e sluškinjen, thaj xal em pijol, thaj matol.
O gospodari ka avol ano đive kana vov ni ađućarol, thaj ano sato kana ni dol gođi, ka čhinol e sluga ke kotora, thaj ka čhuvol le maškar okola save ni pačan ano Dol.
A kova sluga savo džanglja so leso gospodari manđol, thaj naj spremno, thaj ni ćerda pal leso manglipe ka avol but mardo.
A okova sluga savo ni džanglja e gospodaresi volja, a ćerda khanči sose ka avol mardo, ka marol pe le zala. Kase dija pe but, but ka rodol pe lestar. Kase poverimo but, po but ka rodol pe lestar.”
Thaj o Isus vaćarda: “Me aviljem te čhudav i jag e sudosi ki phuv. So bi mangava te avol već phabardi!
Al me trubul te krstima mučimasa, thaj but manđe pharo sa dok ni čerdol gova!
Dal den gođi kaj me aviljem te anav mir ki phuv? Na, me aviljem te anav ulaipe maškare manuša.
Golese od akana ka aven ulade e čherutne: trin manuša ka aven ke mingri rig, a protiv avera duj gola avera trin.
Ka uštol o dad protiv o čhavo, thaj o čhavo protiv o dad, i dej protiv i čhej thaj i čhej protiv i dej, i sasuj protiv i bori thaj i bori protiv piri sasuj.”
Thaj o Isus vaćarda e manušenđe: “Kana dičhen kaj e kale oblakura ćiden pe nakaro zapad tumen phenen: ‘Ka dolpese bršind’, i gija avol.
Kana dičhen taro jug phurdol vaćaren: ‘Ka avol tatipe’, thaj gija avol.
Dujemujenđe! O muj e phuvako thaj neboso pindžaren, a sar ni pindžaren akala znakura so čerdon akana?
Tumen korkore trubul te džanen so si šukar!
Te khoni tužil tumen zbog o dugo savo ni irisaden thaj inđarol tumen ko sudo, odrumal miri tut lesa, te na vucil tut ko sudo, golese so o sudija šaj osudil tut thaj te dol tut ke piro manuš te phandol tut ano phanglipe.
A ako phandol tut vaćarav tuće: Ni ka iklje gothar dok ni poćine dži i paluni para.”
Ane gova vreme avile nesave manuša thaj vaćarde e Isusese kaj o Pilat o rimsko upravniko bičhalda te mudaren nesave Galilejcuren. Thaj mudarde len dok prinosisade kurbanen ano jerusalemsko Hram.
Thaj o Isus vaćarda lendže: “Tumen li den gođi kaj gola Galilejcura so sesa mudarde si po grešna tare avera Galilejcura?
Na! Phenav tumenđe, i tumen gija ka mudardon ako ni irin tumen e Devlese.
Il, so si kole dešohtonecar pe kaste pelo o toranj o Siloamsko thaj mudarda len? Tumen li den gođi kaj von sesa po grešna tare avera Jerusalimcura?
Na! Phenav tumenđe, i tumen gija ka mudardon ako ni irin tumen e Devlese.”
O Isus vaćarda lendže kaja paramič: “Jekhe manuše sasa smokva sadime an po vinograd. Thaj avilo te dičhol dal anda bijandipe, al ni arakhlja pe late khanči.
Tegani vaćarda e manušese savo ćerda bući ko vinograd: ‘Akh trito berš sar avav thaj rodav bijandipe pi kaja smokva, thaj ni arakhav. Čhin la! Sose te šučarol i phuv?’
A o manuš so ćerol bući ko vinograd vaćarda lese: ‘Barutneja! Ačhav la vadži kava berš te hunav paše late thaj te čhudav gunoj paše late.
Šaj ka bijanol aver berš. Ako na, ka čhine la.’”
Thaj kana o Isus sikavola ani jekh sinagoga ko savato,
thaj dikh, sasa gothe jekh džuvli savi sasa banđarde dumesa thaj sasa nasvali taro bilačho duxo dešohto berš, thaj naštine te ačhol šukar.
Thaj kana dikhlja la, dija la vika o Isus thaj phenda laće: “Džuvlije! Oslobodimi san tar ćo nasvalipe!”
Thaj čhuta pe late pe vasta. Thaj i džuvli sigate ispravisajli thaj hvalisada e Devle.
A o vođa tari sinagoga holajlo but sose o Isus sastarda ko savato, thaj vaćarda e narodose: “Isi šov đive ano kurko ke save šaj ćerol pe bući! Aven ke gola đive te sastardon, a na ko savato!”
A o Gospod o Isus tegani vaćarda lendže: “Dujemujenđe! I tumen ćeren bući ko savato. Tumen li ni putren tumare guruve il e here tari balija, thaj ni inđaren le te pijol paj?
A kala čheja tare Avraamesi kuštik sava o Sotona phanglja akh dešohto berš, sose te na putrol pe ko savato?”
A kana kava šunde ladžajle savore save sesa protiv leste, a sa aver narodo sesa bahtale baše sa e šukar buća o Isus so ćerda.
A o Isus vaćarda lendže: “Savo si o carstvo e Devleso? Thaj sosa te uporediv le?
Vov si sar seme e gorušicako, savo lol o manuš thaj čhudol le ano po vrt. Thaj barol thaj čerdol baro kaš, thaj e čiriklja avena te ćeren pese thana kaj ka bešen pe leste.”
Thaj pale vaćarda: “Savo si o carstvo e Devleso? Thaj sosa te uporediv le?
Vov si sar kvasaco savo i džuvli dospil ani bari vangla aresa, sa dži kaj ni šukljol.”
Thaj o Isus, dok phirda pe dromesa ano Jerusalim, nakhlo maškare forura thaj e gava thaj sikavola e manušen.
Thaj khoni pučlja le: “Gospod, dal samo zala ka aven spasime?” Thaj o Isus vaćarda lendže:
“Trudin tumen te den ko tesno vudar e nebeskoneso, golese kaj but džene ka manđen te den, al nakašti.
Kana o čherutno phandol e vudara tar po čher, ka avol tumenđe but kasno. Ka ačhen avral, ka čalaven ko vudar thaj ka phenen: ‘Gospod! Putar amenđe e vudara!’ Thaj vov ka vaćarol tumenđe: ‘Ni pindžarav tumen katar sen.’
Tegani ka vaćaren: ‘Amen xaljam thaj piljam tusa, thaj pe amare droma sikadan!’
A vov ka vaćarol lendže: ‘Vaćarav tumenđe: Ni pindžarav tumen katar sen. Crden tumen mandar save bilačhipe ćeren!’
Gothe ka roven thaj ka aven but holjame, kana ka dičhen e Avraame e Isako thaj e Jakove thaj sa e prorokuren ano carstvo e Devleso, a tumen ka aven ikalde avral.
Thaj but džene ka aven taro istok, thaj taro zapad thaj taro sever thaj taro jug thaj ka bešen ko astali ano carstvo e Devleso.
Thaj dikh, kola sosi akana anglal odori ka aven empalal, a okola save si empalal odori ka aven embare.”
Ane gova đive avile nesave fariseja te phenen e Isusese: “Iklji thaj đa akatar, golese so o caro o Irod manđol te mudarol tut!”
Thaj o Isus vaćarda lendže: “Džan thaj vaćaren gole lisicaće: ‘Akh ikalav e bengen thaj sastarav avđive thaj theara, a trito đive ka završiv.’
Avđive thaj theara thaj prektheara trubul te džav, golese kaj o proroko našti mudardol avral taro Jerusalim.
Jerusalime, Jerusalime, tu savo mudare e prorokuren thaj gađi barencar okolen manušen saven o Dol bičhalda! Kozom droma mangljem te garavav e čhavoren ćiren sar i khanji pe pujoren tari pi phak, thaj ni mangljen!
Akh, ka avol tumaro čher pusto, a me vaćarav tumenđe: Ni ka dičhen ma sa dok ni vaćaren: ‘Blagoslovimo si kova savo avol ano alav e Gospodeso.’”
Thaj ke jekh savato o Isus đelo ko jekh šorutno e farisejengo te xal mangro ke leste, thaj savore so sesa gothe dikhlje an leste so ka ćerol.
Thaj dikh, avilo nesavo manuš anglo Isus kase vasta em pingre šuvlile taro paj.
Thaj o Isus pučlja e učiteljen taro Mojsijaso zakono thaj e farisejen: “Premale Mojsijaso zakono šaj li te sastara ko savato il našti?”
Von khanči ni vaćarde. Thaj o Isus dolda e nasvale manuše, sastarda le thaj phenda lese kaj šaj džal.
Thaj vaćarda lendže: “Savo tumendar ni ćerol bući ko savatno đive? Te perol ćo čhavo il ćo guruv ano bunari ni li ka ikale le sigate ano savatno đive?”
Thaj ni sasa len so te phenen ke lese lafura.
Kana o Isus dikhlja sa e manušen save avile te xan, sar roden pese šukar thana kaj te bešen anglal, vov vaćarda lendže kaja paramič:
“Kana akharen tumen ko abav, ma bešen ke lačhe anglune thana. So ako si akhardo po baro manuš tutar?
Te okova manuš so akharda tut te avol thaj te vaćarol: ‘De gova than kalese.’ Thaj ka ladžare tut i ka crde tut ko bilo savo than savo ačhilo savo si em palal.
Gija kana khoni akharol tut ko abav, kana ave beš ko poslednjo than, te vaćarol tuće kova so akharda tut: ‘Amala! Arakhljam tuće po šukar than.’ Tegani ka aven tusa ko baripe kola save bešen tusa ko astali.
Golese savo pes vazdol, ka peravol pe, a e perade ka aven vazdime.”
Thaj o Isus vaćarda okolese so akharda le: “Kana de xamase il račako xape, ma akhar će amalen niti ćire phralen, ni će familija, ni će barvalen pašečerutnen, golese so i von tut ka den vika ko xape.
Gija kana ćere abav, akhar e čororen, e banđen, e langalen, e koren.
Len najlen sar te irin tuće. Gija ka ave blagoslovimo, golese so o Dol ka nagradil tut kana ka vazdol e pravednikuren taro meripe.”
A kana kava šunda jekh tare manuša savo bešlo pašo astali vaćarda e Isusese: “Blagoslovimo si kova savo ka xal mangro ano carstvo e Devleso!”
A o Isus vaćarda lese: “Jekh manuš ćerda baro abav, thaj akharda pherdonen.
Thaj kana sasa o vreme e xamaso, bičhalda pe sluga te vaćarol pe akhardenđe: ‘Sa si postavimo ko astali. Aven!’
Thaj savore lije te vaćaren kaj našti te aven, thaj jekh vaćarda lese: ‘Ćindem njiva, thaj džav te dikhav savi si. Moliv tut vaćar odori e manušese kaj golese našti te avav.’
Thaj aver phenda: ‘Ćindem pandž jarmura guruven thaj džav te probiv len sar orin. Moliv tut vaćar odori e manušese kaj golese našti avav.’
Trito vaćarda: ‘Andem manđe romnja. Golese našti avav.’
Thaj avilo o sluga thaj phenda pe gospodese so phende lese. O Gospod holajlo thaj vaćarda pe slugase: ‘Đa sigate ke droma e forose, thaj an akari e čororen, e banđen, e sakaten, thaj e koren.’
Kana gova ćerda vaćarda o sluga pe gospodese: ‘Ćerdem sar so vaćardan, thaj isi vadži thana.’
A o Gospod vaćarda e slugase: ‘Iklji ke droma thaj pale ograde thaj čhuv len te aven te pherdol o čher.
Golese vaćarav tumenđe kaj ni jekh okolendar anglunendar kas akhardem ni ka xal tare abaveso xape.’”
Đele e Isusesa but manuša. Vov irisajlo dikhlja len thaj vaćarda lendže:
“Ako neko manđol te avol mo sikado, trubul te manđol po but man nego pe da em pe dade, pe romnja thaj pe čhaven, pe phralen, pe phejen, po but nego čak i po džuvdipe. Savo ni ćerol gija našti avol mo sikado.
Thaj ako khoni manđol te avol mo sikado, mora phiravol po krsto thaj te džal pale mande.
Thaj ko manđol te ćerol kula na li angleder ka đinol kozom ka trubul lese, thaj ka dičhol šaj li te završil la?
Te ćerda samo o temelji, thaj te ni ačhilo le pare te završil la, savore save ka dičhen gova ka maren muj lesa
thaj ka vaćaren: ‘Kava manuš lija te vazdol i kula, thaj naštine sa ćerol la.’
Il savo caro kana džal te marol pe avere carosa, a angleder golestar ni bešol i ni dičhol dal ka šaj pe deše miljencar te marol pe okolesa so inđarol pesa biš milje?
Thaj te našti, vov bičhalol manušen ko aver caro, dok si kava dur thaj molil le te mirin pe.
Gija akana khoni tumendar savo ni mučhol sa so isi le našti avol mo sikado.”
Thaj o Isus vaćarda: “O lon si šukar, a kana hasarol po londipe, sosa ka lonđarol pe?
Naj lačho e phuvaće niti gunojese, gijate čhudol pe avral. Kas isi kana te šunol, nek šunol!”
Thaj pašo Isus ćidije pe pherdo carincura thaj but grešnikura te šunen le so sikavol.
A e fariseja thaj e učitelja tare Mojsijaso zakono vaćarena maškar peste: “Kava džal e grešnikurencar thaj xal lencar.”
A o Isus vaćarda lendže kaja paramič:
“Ako e manuše isi šel bakre thaj jekh lendar hasardol, so vov ka ćerol? Ni li ka ačhavol e enjavardeš thaj enja ki pustinja thaj te džal te rodol gola jekha so hasajli sa dok ni aračhol la?
Thaj kana aračhol la, čhuvol la radosno ke po piko thaj inđarol la čhere.
Thaj kana avol čhere dol vika pe amalen thaj e pašutnen vaćarindoj: ‘Aven radosna mancar! Arakhljem me hasarde bakra!’
Vaćarav tumenđe kaj savore ano nebo ka radujin pe po but pašo jekh grešniko savo iril pe e Devlese nego baše enjavardeš thaj enja čačutne savenđe ni trubul pokajipe.”
O Isus vaćarda thaj kava: “Savi goja džuvli sava isi la deš srebrenjakuri pare, i kana hasarol jekh rupuni parava, ni phabarol i svetiljka, thaj ni šulavol o čher, thaj ni rodol šukar sa dok ni aračhol la?
Thaj kana aračhol la, akharol pe amalinjen thaj e pašečerutnjen: I phenol lendže ‘Radujin tumen mancar! Me arakhljem i rupuni parava so hasardem!’
Gija, vaćarav tumenđe kaj i e melekura e Devlese ano nebo ka radujin pe jekhe grešnikose savo iril pe ko Dol.”
Thaj o Isus vaćarol: “Jekhe manuše sesa duj čhave.
Thaj o cikneder vaćarda e dadese: ‘Dade! Dema so preperol taro amaro barvalipe manđe.’ Thaj o dad ulada lendže o barvalipe.
Thaj pale nesavo đive, čidija o cikneder čhavo sa piro, đelo ani durutni phuv, odori xalja sa o barvalipe thaj živisada dilikane.
Thaj kana xalja sa e pare, sasa but baro bukhalipe ane goja phuv, thaj ni sasa le so te xal.
Thaj đelo ke jekh manuš thaj rodija bući, thaj gova manuš bičhalda le ane piro polje te aračhol e balen.
Thaj o čhavo sasa gija bokhalo kaj bi xala i gova so xan e bale, al khoni ni dija le ni gova.
Thaj kana avilo ane peste, vaćarda: Kobor e bućarne ke mo dad isi len so te xan, a me kate merav bukhalo!
Ka džav manđe čhere, ke mo dad, pa ka vaćarav lese: ‘Dade, grešisadem angle tute thaj anglo Dol.
Našti te akhardivav ćiro čhavo. Le man sar jekhe tar ćire bućarne.’
Tegani uštilo em đelo ke po dad. A kana sasa po dur tar po čher, dikhlja le leso dad, thaj pelo lese žal, thaj prastija lija le ani angali thaj čumidija le.
A o čhavo vaćarda lese: ‘Dade, grešisadem angle tute thaj anglo Dol! Našti te akhardivav ćiro čhavo.’
A o dad phenda e slugenđe pirenđe: ‘Ikalen emšukar fostano thaj uraven le, thaj den le angrustik ko va thaj pođipe ke pingre!
Thaj anen okole terne thule guruve čhinen le, te xa thaj te raduji amen.
Golese kaj mingro čhavo sasa mulo thaj irisajlo ko džuvdipe, sasa hasardo thaj akana arakhadilo!’ Thaj lije te radujin pe.
A leso čhavo o phureder sasa ano polje, thaj kana avilo pašo čher šunda čhelipe thaj bašalipe.
Thaj dija vika jekhe sluga thaj pučlja le: ‘Sosi gova?’
A vov vaćarda lese: ‘Ćiro phral avilo, thaj ćo dad čhinda terne thule guruve, so dikhlja le džuvde thaj saste.’
Thaj o phureder phral holajlo thaj ni manglja te avol andre. Tegani iklilo leso dad thaj molisada le te dol ano čher.
A vov vaćarda pe dadese: ‘Akh kandav tut sar robo gaći berša, thaj nikad ni phagljem ćo lafi, thaj manđe ni jekh drom ni dijan ni buzore te radujima me amalencar.
A kana avilo ćo čhavo savo ćo barvalipe čhorda e kurvencar, čhindan lese terne thule guruve.’
A o dad vaćarda lese: ‘Mo čhavo! Kaj džav manca san, thaj sa mingro ćiro si.
Trubul te ave radosno thaj bahtalo, golese kaj ćo phral sasa mulo thaj irisajlo ko džuvdipe, sasa hasardo thaj arakhadilo.’”
O Isus vaćarda kaja paramič pe sikadenđe: “Jekhe barvale manuše sasa jekh upravitelji savo vodila leso barvalipe, savese phende kaj xalja leso barvalipe.
Thaj akharda le o barvalo thaj vaćarda e upraviteljese: ‘So šunav kava tutar? Sikav manđe o đinipe tar ći bući pe mo barvalipe, golese kaj našti pe mo barvalipe te ave upravitelji.’
A o upravitelji vaćarda ane peste: ‘So ka ćerav? O barvalo barutno mingro ka lol mandar i bući. Te hunav našti. Te mangav lađo manđe.
Džanav so ka ćerav! Kana ka ćerav sa gova ka manđen ma savore ane pire čhera kana ka ačhav bizi bući.’
Thaj dija vika sa kolen save sesa lese barutnese borči thaj pučlja e prvone: ‘Kobor san borči me barutnese e barvalese?’
A vov phenda: ‘Šel bačve taro maslinsko ulje.’ Thaj vaćarda lese o upravitelji: ‘An o lil ćiro thaj sigate le thaj pisi pinda.’
A pale gova e dujtone pučlja: ‘Kobor san borči?’ A vov vaćarda: ‘Šel mere điv.’ Thaj vaćarda lese: ‘Le ćiro lil thaj pisi ohtovardeš.’
Thaj o barvalo hvalisada pe bičačutne upravitelje, kobor si džanglo so gija ćerda. Golese kaj e čhave tar kava sveto si po snalažljiva ane buća slična e manušencar save si sar von, nego e čhave e svetlose.
Thaj me vaćarav tumenđe: so isi tumen barvalipe kale svetoso den averenđe te ćeren tumenđe amalen. Kana ni ka avol tumenđe više korisno o barvalipe kale svetoso, ka aven primime ane čhera sa e đivesenđe ano nebo.
Savo si verno ane cikne buća vov ka avol ke po bare buća verno, thaj ko naj verno ano cikne buća, ane po bare buća ni ka avol verno.
Gijate te naj sen verna ane kale svetoso barvalipe, ko ka dol tumen nebesko barvalipe?
Thaj ako ane avereso barvalipe naj san verno, ko ka dol tumen tumaro?
Ni jekh sluga našti kandol tar jekh drom dujen barutnen. Il jekhe ni ka manđe, a dujtone ka manđe, il jekhe ka šune, a e dujtone ni ka šune. Našti kanden e Devle thaj o barvalipe.”
A kava so šunde e fariseja, save sesa pohlepna parenđe, marde muj e Isusesa.
Thaj o Isus phenda lendže: “Tumen ćeren tumen pravedna angle manuša, al o Dol džanol tumare ile. So si baro ane manušenđe jakha, ane Devlese jakha si gadno.”
O Isus vaćarda: “Sikljona sa e Mojsijaso zakono thaj e lila save pisade e prorokura, sa dži kaj o Jovane o krstitelji ni avilo. Od teg vaćara o Lačho lafi taro carstvo e Devleso, thaj phena savorenđe te den ane leste.
Al gova ni značil kaj o Zakono više ni vredil, golese so po ločhe si te načhen o nebo thaj i phuv nego nesavo slovo andar o zakono te perol.
Sar savo mučhol pe romnja thaj lol avera, preljuba ćerol, savo lol ačhade džuvlja, preljuba ćerol.”
O Isus vaćarda vadži jekh paramič: “Nesavo manuš sasa barvalo, savo urado sasa ane barvale šeja, thaj živisada ano barvalipe xalja thaj pilja sa e đivesa.
A sasa jekh čororo, leso alav sasa Lazar, savo pašljola angle leso vudar phumbalo.
Thaj čeznila te čaljol e troškendar so perena tare barvaleso astali, thaj e džukle avena thaj čarena e phumba lese.
A kana mulo o čoro, e melekura inđarde le ani angali e Avraamese. Thaj posle i o barvalo mulo, thaj prahosade le.
Thaj o barvalo sasa ano than kaj sesa e mule ane muke thaj vazdija pe jakha thaj odural dikhlja e Lazare ani angali e Avraamese.
Thaj dija vika: ‘Dade Avraame! Dikh pe mande thaj bičhal e Lazare te čhuvol po naj ano paj, te šudarol mi čhib, golese kaj mučima ane kaja jag.’
O Avraam vaćarda lese: ‘Čhaveja! Detu gođi kaj ane ćo džuvdipe sa sasa tut šukar, a e Lazare sa bilačhipe, thaj akana lese kate šukar, a tu muči tut.
Thaj prekale sa gova maškare amende si bari provalija. Kola save manđen te načhen katar odori tumende, našti, ni gothar amende te načhen.’
Tegani vaćarda: ‘Moliv tut, dade Avraame, te bičhale e Lazare ano čher me dadeso.
Golese kaj isi man pandž phrala. Nek vaćarol lendže te ne bi i von avena ke kava than e mučimaso.’
Thaj vaćarda lese o Avraam: ‘Len isi okova so pisada o Mojsija thaj e prorokura. Len nek šunen.’
A vov vaćarda lese: ‘Na, dade Avraame! Te avilo lendže neko tare mule ka pokajin pe.’
A o Avraam vaćarda lese: ‘Te ni šunde e Mojsija thaj e prorokuren, ni ka šunen ni te uštilo neko tare mule.’”
A o Isus e sikadenđe vaćarda: “O iskušenje mora te avol, al pharo okole manušese prekal kaste avol o iskušenje.
Pošukar ka avol lese te umlavol pe e baresa tari vodenica, thaj te čhudol pe ano more, nego te navodil ko greh jekhe tare kala cikne.
Aračhen tumen!” Te ćerda bilačhipe ćo phral o pobožno, vaćar lese kaj gova naj šukar, pa ako pokajil pe, oprosti lese.
Thaj ako efta droma ko đive grešil premal tute, thaj efta droma avol tute thaj vaćarol: “Kajima”, oprosti lese.
Thaj vaćarde e apostolura e Gospodese: “Pher amen pačaimasa.”
A o Gospod vaćarda: “Kana bi avola tumen pačaipe gaći cikno sar e gorušicako seme, bi vaćarena kale dudinkaće: ‘Ikal tut taro koreno thaj sadi tut ano more!’ Ka šunola tumen.
Savo tumendar ka phenol pe slugase, savo hunol i phuv il aračhol e bakren, kana iril pe andaro polje: ‘Av akari, beš te xa mangro’? Na, nijekh tumendar.
Mesto gova ka vaćaren: ‘Ćer manđe te xav! Čhuv tuće i kecelja thaj kande ma dok xav thaj pijav! A pale gova šaj i tu te xa thaj te pije.’
E slugase ni zahvalil pe o barutno, golese so si gova lesi bući.
Gija i tumen kana šunen e Devle vaćaren: ‘Naj sam vredna hvalaće. Samo sam sluga save ćera amari bući.’”
Thaj kana đele ano Jerusalim, o Isus nakhlo maškari granica ki phuv Samarija thaj i phuv Galileja.
Thaj kana dija ane jekh foro, arakhlje le deš phumbale (gubavci), save ačhena dur.
Thaj vazdije po glaso vaćarindoj: “Isuse, Gospod! Smiluji tut pe amende!”
Kana o Isus dikhlja len vaćarda: “Džan thaj sikaven tumen e sveštenikurenđe.” I gija phirindoj sastile.
A jekh lendar dikhlja kaj sastilo, irisajlo thaj hvalisada e Devle andaro sa o glaso.
Thaj pelo angle Isusese pingre, thaj zahvalisajlo. Thaj gova sasa Samarijanco.
A o Isus pučlja le: “Na li sastiljen deš džene? Kaj si kola enja?
Sar maškar lende ni arakhlja pe nijekh te iril pe te zahvalil e Devlese, nego samo kava manuš andari aver phuv?”
Thaj vaćarda lese: “Ušti thaj đa! Sastarda tut ćo pačaipe ane mande.”
Pučlje e Isuse e fariseja: “Kana ka avol o carstvo e Devleso?” A o Isus vaćarda lendže: “O carstvo e Devleso ni ka avol te dičhol pe jakhencar.
Ni ka vaćarol pe: ‘Aktalo kate si!’, il: ‘Odori si!’ O carstvo e Devleso si maškar tumende.”
A e sikadenđe phenda: “Ka avol o vreme kana ka manđen te dičhen ma barem jekh đive kana me, o Čhavo e Manušeso, ka vladiv sar caro, al nakašti.
E manuša ka vaćaren tumenđe: ‘Akh kate si!’, il: ‘Ek odoring!’ Al ma ikljen, thaj ma prasten te roden ma.
Golese so me o Čhavo e Manušeso kana ka avav sar i munja so strefil andaro nebo, thaj ka svetliv sa so si talo nebo.
Al angleder trubul but te avav mučimo, thaj kala kuštika mora čhuden ma pestar.
Thaj sar sasa ano vreme e Nojaso gija i ka avol ane đivesa kana me o Čhavo e Manušeso ka avav.
Xalje, pilje, lije pe, dije pe dži kova đive dži kana o Noj dija ani barka, thaj avilo o baro paj thaj tasile sa okola save ni sesa ani barka.
Gija sasa i ane Loteso vreme kana sasa vov džuvdo. E manuša ano foro i Sodoma xalje pilje, ćinde, bićinde, sadisade, vazdije čhera.
A o đive kana iklilo o Lot andari Sodoma, čalada i jag thaj pele žuta bara save phabon taro nebo thaj mudarda sa okolen so ačhile ano foro.
Gija tar jekh drom kana ka avav me o Čhavo e Manušeso.
Ane gova đive savo ka avol ko krovo, a lese šeja ano čher andre, ma te uljol te lol len! Savo si ano polje, ma te iril pe ano foro pal pe šeja.
Den tumen gođi sar muli e Lotesi romni!
Golese savo dičhol te aračhol po džuvdipe, ka hasarol le, a ko hasarol po džuvdipe, ka aračhol le.
Vaćarav tumenđe, ane goja rat kana ka avav, tare duj manuša save pašljon ko than e pašljimaso, jekh ka lol pe, a dujto ka ačhol ko than e pašljimaso.
Tare duj džuvlja save meljin ano mlin, jekha ka lol pe, a i dujto ka ačhol.
Duj ka aven ki njiva, jekh ka lol pe, dujto ka ačhol.”
Thaj e sikade pučlje e Isuse: “A kaj gova, Gospod?” A vov vaćarda lendže kaja paramič: “Kaj si mulikano, odori ćiden pe e čiriklja save xan mulikano mas.”
O Isus vaćarda pe sikadenđe paramič te sikavol len sar trubul te molin pe thaj te ačhen ane gova.
Vaćarda: “Ane jekh foro sasa jekh sudija savo ni darajlo e Devlestar thaj ni marisada e manušenđe.
Ane gova foro sasa jekh romni savako rom mulo thaj avola stalno leste thaj vaćarola: ‘Dema pravda angle kova savo tužil man!’
Vov jekh vreme ni manglja te pomožil laće, al kana nakhlo nesavo vreme vaćarda korkoro pese: ‘I ako ni darav taro Dol, thaj ni mariv e manušenđe, ka pomoživ laće.
Ka braniv kala udovica golese so avol but droma ke mande, te ma avol te dosadil man!’”
Tegani vaćarda o Gospod o Isus: “Šunen so vaćarda o bičačutno sudija!
A so ka ćerol o Dol? Ni li ka branil okolen kas vov birisada save vapin lese rat em đive? Vov li ka ačhavol len te ađućaren?
Vaćarav tumenđe, kaj ka aračhol len. Al me o Čhavo e Manušeso kana ka avav ki phuv ka arakhav li gasavo pačaipe?”
Teg o Isus vaćarda jekh paramič okolenđe save dije gođi pese kaj si čačutne, thaj korkore pes dikhlje po baren averendar:
“Duj manuša đele ano Hram te molin pe e Devlese: Jekh fariseji, a dujto carinco.
O farisejo ačhilo thaj molisada pestar: ‘Devla! Hvaliv tut kaj najsem sar kala avera manuša: čora, bičačutne, preljubnikura il sar kava o carinco.
Postiv duj droma ko kurko, dav tu dešto kotor tare sa so isi man.’
A o carinco odural ačhilo, ni manglja ni pe jakha te vazdol ano nebo, thaj čalada pe ano kolin te sikavol kobor lese pharo thaj vaćarda: ‘Devla, av milostivno pe mande grešnikose!’
Vaćarav tumenđe: o carinco đelo čhere opravdimo anglo Dol, a na kava o farisejo. Golese savo pes vazdol, ka peravol pe, a e perade ka aven vazdime.”
Ande anglo Isus thaj e cikne čhavoren te čhuvol pe vasta pe lende thaj te blagoslovil len. A kana dikhlje gova e sikade vaćarde lendže te ni ćeren gova.
A o Isus vaćarda pe sikadenđe: “Mučhen e čhavoren ke mande thaj ma ačhaven len, golese so gasavenđe preperol o carstvo e Devleso!
Čače vaćarav tumenđe, savo ni primil o carstvo e Devleso sar čhavoro, ni ka dol ane leste!”
Thaj pučlja e Isuse jekh šorutno: “Učitelju šukareja, so te ćerav te avol ma džuvdipe bizo meripe?”
A o Isus phenda lese: “Sose akhare man šukareja? Khoni naj šukar samo o Dol.
E Devlese zapovestura džane: ‘Ma čher preljuba’, ‘Ma mudar’, ‘Ma čor’, ‘Ma svedoči xoxavne’, ‘Poštuji će dade thaj će da!’”
A o šerutno vaćarda: “Sa kava ćerdem taro mo ternipe.”
A kana šunda kava o Isus vaćarda lese: “Vadži jekh trubul tut: bićin sa so isi tut thaj de e čororenđe, thaj ka avol tu barvalipe ko nebo. Thaj posle ava pale mande!”
A kana gova šunda sasa bibahtalo, golese kaj sasa but barvalo i ni manglja te bićinol sa.
A kana dikhlja le o Isus kaj sasa bibahtalo, vaćarda: “Kobor si pharo te džal pe ano carstvo e Devleso kolenđe so si barvale!
Poločhe e kamilaće te načhol maškare kana e suvaće nego o barvalo te dol ano carstvo e Devleso!”
A kola save šunde le, pučlje le: “A ko šaj te spasil pe?”
A o Isus vaćarda: “So o manuš dol gođi kaj našti ćerol, o Dol šaj ćerol.”
Thaj o Petar phenda: “Akh, amen sa ačhadam amaro thaj pale tute đa.”
A o Isus vaćarda lendže: “Čače vaćarav tumenđe: ‘Sa jekh savo ačhada po čher, il e romnja, il e phralen, il e dade thaj pe deja, il e čhaven pašo carstvo e Devleso
ka primil akana po but ke akava sveto okolestar so ačhada thaj ka primil džuvdipe bizo meripe ko sveto savo avol.”
Čidija o Isus e dešudujen apostoluren thaj vaćarda lendže: “Ake đa upre ano Jerusalim. Odori ka čerdol sa okova so e prorokura pisisade ano Sveto lil mandar taro Čhavo e Manušeso.
Kaj ka den ma ke manuša save ni džanen e Devlese, thaj ka maren muj mancar, ka ladžaren ma thaj ka čhungaren ma.
Thaj ka šibin ma thaj ka mudaren ma a o trito đive ka uštav tare mule.”
Thaj e sikade khanči ni haljarde tar gova so vaćarda o Isus. O značenje tar kala lafura sasa lendar garado thaj ni džanglje so sasa lendže vaćardo.
A kana o Isus reslo pašo foro Jerihon, jekh koro manuš savo bešindoj mangljarola ko drom.
Thaj kana o koro šunda kaj pherdo manuša načhen, pučlja: “So si gova?”
Thaj vaćarde lese kaj načhol o Isus taro foro Nazaret.
Thaj o koro dija vika: “Isuse, Čhaveja e Davideso, smiluji tut pe mande.”
Thaj nesave manuša save đele anglo Isus phende lese te na dol vika gaći, thaj vov pozurale dija vika: “Čhaveja e Davideso, smiluji tut pe mande!”
O Isus šunda le thaj ačhilo thaj vaćarda te anen e kore manuše paše leste. Kana ande le pučlja le o Isus:
“So manđe te ćerav tuće?” A vov vaćarda: “Gospod! Mangav te dikhav!”
A o Isus phenda lese: “Ćo pačaipe sastarda tut. Ake, dikh!”
Thaj sigate dikhlja, đelo palo Isus thaj hvalisada e Devle. Thaj savore save dikhlje kava hvalisade e Devle.
Thaj kana dija o Isus ano foro Jerihon, dok nakhlo gothar,
avilo nesavo manuš so akhardola Zakej, savo sasa šerutno e carincurengo, thaj sasa barvalo.
Thaj manglja te dičhol e Isuse, te dičhol ko si vov, thaj naštine tare but manuša, golese kaj o Zakej sasa cikno.
Thaj prastaja po anglal, uštilo pi divljo smokva te dičhol le, golese kaj džanglja kaj o Isus ka načhol gothar.
Thaj kana avilo o Isus ke gova than, dikhlja le upre, thaj vaćarda lese: “Zakej! Ulji sigate! Avđive trubul te avav gosto ane ćo čher.”
Thaj o Zakej sigate ulilo taro kaš, thaj anda le an po čher radosno.
Thaj savore, kana dikhlje kava, vaćarde maškar peste kaj ne bi trubula te avol ano čher e grešnikose.
A o Zakej ačhilo thaj vaćarda e Gospodese: “Gospod! Akh opaš mo barvalipe ka dav e čororenđe, thaj ako nekas phabardem ka iriv lese štar droma po but.”
A o Isus vaćarda lese: “Avilo avđive spasenje kale čherese, golese kaj si i kava čhavo e Avraameso!
Golese kaj me o Čhavo e Manušeso aviljem te rodav thaj te spasiv so si hasardo.”
But manuša gova šunde thaj o Isus vaćarda lendže jekh paramič, golese kaj sesa pašo Jerusalim, thaj dije gođi kaj akana ka avol o carstvo e Devleso.
Thaj o Isus vaćarda gijate: “Jekh manuš tari prešundi familija đelo ani durutni phuv te postavin le za ko caro, thaj te iril pe.
Angleder so đelo akharda dešen piren slugen thaj dija len po opaš kila srebro, thaj vaćarda lendže: ‘Trgujin sa dži kaj ni avav.’
A e manuša tar lesi phuv mrzisade le thaj bičhalde pe manušen te vaćaren e po bare carose: ‘Ni manga vov te caruil pe amende.’
Thaj kana irisajlo sar caro, vaćarda te akharen okolen slugen kase dija e srebrenjakuri, te dičhol so ćerde.
Tegani avilo o angluno thaj vaćarda: ‘Barutneja! Ćerdem deš droma po but nego so dijan ma.’
Thaj vaćarda lese o caro: ‘But šukar. Tu san šukar sluga! Kana sana manđe šukar ko cikno akh dav tut te ave pe deš forura embaro.’
Thaj avilo o dujto thaj vaćarda: ‘Barutneja! Ćerdem pandž droma po but nego so dijan ma.’
O caro vaćarda: ‘Šukar! Tu av embaro pe pandž forura.’
O trito avilo thaj vaćarda: ‘Barutneja! Ake ćo rupunipe. Garadem le ano kotor e šejengo
golese kaj daraljem tutar. Golese kaj san zuralo manuš. Le so naj ćiro, thaj čide so ni sejisadan.’
A o caro vaćarda lese: ‘Pal će lafura ka sudiv tut, bi lačheja slugo! Džangljan kaj sem zuralo manuš, kaj lav okova so naj mingro, thaj čidav so ni sijisadem?
Pa sose ni dijan mo srebro e trgovcurenđe, thaj me kana ka avav ka čidav gova kamatencar?’
Thaj vaćarda averenđe so ačhile angle leste: ‘Len gova rupunipe lestar thaj den le okolese so isi le pandž kile srebrenjakuri.’
Thaj vaćarde lese: ‘Barutneja! Le isi le pandž kile srebro.’
A o caro vaćarda lendže: ‘Golese kaj vaćarav tumenđe kole so isi ka dol pe lese, a kole so naj ka lol pe lestar i okova zala so isi le.
A kolen me dušmajen, save ni manglje te avav lengo caro pe lende, anen len akari, thaj čhinen len angle mande.’”
Thaj kana vaćarda lendže gova o Isus đelo anglal, thaj đelo upre ano foro Jerusalim.
Kana avile pašo gav Vitfaga thaj o gav Vitanija pašo brego savo akhardola Maslinsko, bičhalda pe dujen sikaden.
Thaj vaćarda lendže: “Džan ane gova gav angle tumende, thaj ka aračhen cikne here phanglo pe savo nijekh manuš ni uklilo. Putren le thaj anen le.
Thaj ako khoni pučol tumen: ‘Sose putren le?’, gija vaćaren lese: ‘E Gospodese trubul.’”
Kana đele, arakhlje sar so vaćarda lendže o Isus.
A kana putarde e cikne here pučlje len e manuša kaso sasa o cikno her: “Sose putren e cikne here?”
A von vaćarde: “E Gospodese trubul.”
Thaj ande le ko Isus, thaj čhute pe fostanura po cikno her, thaj bešljarde e Isuse pe leste.
Thaj kana đelo o Isus nakaro Jerusalim, e manuša čhute pe fostanura ko drom te den čast e Isusese.
Kana avilo pašo than kaj počnil o brego o Maslinsko, lije but sikade te radujin pe thaj te hvalin e Devle tare sa o glaso baše čudesura so dikhlje.
Vaćarde: “Blagoslovimo o caro savo avol ano alav e Gospodeso! Mir ko nebo thaj slava e Devlese ko učipe!”
Thaj nesave fariseja save sesa maškare manuša vaćarde lese: “Učitelju! Vaćar će sikadenđe te na phenen gova!”
Thaj o Isus vaćarda lendže: “Phenav tumenđe, ako von ni vaćaren, e bara ka vaćaren!”
Thaj kana avilo o Isus pašo Jerusalim dikhlja o foro thaj ruja lese.
Vaćarda: “O, so bi mangava i tu avđive te džane so ka anol će mir! Akana si kasno i o mir garado tutar.
Golese kaj ka aven e đivesa kana e dušmanura ka vazden tuće bare duvara, ka opkolin tut thaj ka čičiden tut tare sa e riga.
Ka peraven tut thaj ka mudaren kolen save bešen ane tute. Thaj ni ka ačhaven nijekh bar ko leso than, golese kaj ni džangljan o vreme kana avilo tute o Dol.”
Thaj kana dija ano Hramo o Isus lija te tradol okolen save bićinena ane leste.
Vaćarda: “Ano Sveto Lil ačhol: ‘Mo čher ka avol čher e molitvako’, a tumen ćerden le ‘čher kaj garaven pe e čora.’”
Thaj o Isus sikada ano Hram sa jekh đive. Thaj e šorutne e sveštenikurenđe, e učitelja tare Mojsijaso zakono katane e manušenđe šerutnencar dikhlje sar te mudaren e Isuse.
Al ni arakhlje so te ćeren lese, golese kaj sa e manuša džana pale leste, thaj šunde sa lese lafura.
Jekh đive kana o Isus ano Hramo sikada e manušen thaj vaćarda o Lačho Lafi, avile e šorutne sveštenikura, e učitelja tare Mojsijaso zakono, thaj e phuredera.
Thaj pučlje le: “Vaćar amenđe kotar tuće pravo kava te ćere? Ko dija tut kava pravo?”
A o Isus vaćarda lendže: “I me tumen ka pučav. Vaćaren manđe:
O Dol li vaćarda e Jovanese te krstil e manušen, il e manuša vaćarde lese gova te ćerol?”
Thaj von vaćarde maškar peste: “Te vaćardam kaj si taro Dol, ka vaćarol sose ni pačajam e Jovane.
A te vaćardam kaj si tare manuša, savore ka čhuden bara pe amende, golese kaj savore pačaje kaj o Jovane o krstitelji sasa proroko.”
Thaj von vaćarde e Isusese: “Ni džana ko dija pravo e Jovane te krstil.”
A o Isus vaćarda lendže: “Ni me ni ka vaćarav tumenđe kotar manđe kava pravo.”
Thaj o Isus lija te vaćarol kaja paramič: “Jekh manuš sadisada drakha ane reza, thaj iznajmisada e manušenđe i phuv te ćeren bući gothe, a vov đelo ko foro te bešol pherdo berša.
Thaj kana barili i drakh, bičhalda pe sluga ke gola manuša te ćiden o kotor taro bijandipe e drakhako so lese preperol. A e manuša save ćerde bući ki drakh marde le, thaj bičhalde le čuče vastencar.
Thaj bičhalda avere sluga, a i gole marde thaj ladžarde thaj bičhalde le čuče vastencar.
Thaj bičhalda tritone; a le ratvarde le, thaj tradije le.
Tegani o manuš kasi sasa i drakh vaćarda: ‘So te ćerav? Te bičhalav me mangle čhave, šaj le ka poštujin.’
A e manuša save ćerde bući ki drakh kana dikhlje lese čhave, vaćarde jekh averese: ‘Kava si leso čhavo. Aven te mudara le te ačhol gova amenđe so si leso!’
Thaj ikalde le avral tare drakha thaj mudarde le. So den gođi so ka ćerol o manuš so si lesi drakh kale manušenđe kana ka šunol so ćerde?
Ka avol thaj sa ka mudarol e bućarnen, thaj i drakh ka iznajmil averenđe.” A kala save šunde vaćarde e Isuse: “Ma te dol o Dol gova te avol!”
A o Isus dikhlja ane lende thaj vaćarda: “A so ačhol ano Sveto Lil: ‘O bar so čhudije e manuša save vazden e duvara ćerdilo em glavno bar taro ugao?’
Savo perol pe gova bar, o bar ka phađol le ke kotora, a ako perol gova bar pe nekaste ka mudarol le.”
Thaj dikhlje e šorutne e sveštenikurenđe thaj e učitelja tare Mojsijaso zakono ane gova sato te vazden po va pe leste, al darajle tare but manuša, golese kaj haljarde kaj o Isus kaja paramič vaćarol lendar.
E učitelja tare Mojsijaso zakono thaj e šorutne sveštenikura dikhlje po Isus thaj bičhalde ke leste špijunuren, save ćerde pe čačutne, te bi dolen e Isuse kaj vaćarol khanči bilačhe te bi dena le ko rimsko upravitelji.
Thaj pučlje e Isuse: “Učitelju! Džana kaj šukar vaćare thaj sikave, thaj ni dičhe ko si ko, nego čače sikave o drom e Devleso.
Vaćar amenđe trubul li te da o porezi e carose il na?”
A o Isus dikhlja lengo lukavstvo thaj vaćarda lendže:
“Sikaven manđe jekh rupuni para savesa poćinen o porezi. Kaso muj si kate ke pare thaj kaso alav?” A von savore vaćarde: “E caroso.”
A vov vaćarda lendže: “Den so si e caroso e carose, a so si e Devleso den e Devlese.”
Thaj naštine te aračhen khanči bilačhe ane lese lafura angle manuša, thaj divisajle pašo leso vaćaripe, thaj khanči ni vaćarde.
Gija avile nesave sadukejura save vaćarena kaj khoni ni ka uštol tare mule, thaj pučlje e Isuse:
“Učitelju! O Mojsije amenđe dija zakono kana merol nekaso phral, thaj ačhavol romnja a ni sasa len čhave. Gova manuš trubul te lol pe phralese romnja te šaj bijanol čhave savese ka preperol sa o barvalipe e muleso thaj te phiravol leso alav.
Sesa efta phrala, a angluno lija romnja thaj mulo bize čhave,
thaj o dujto lija la, thaj vov mulo,
thaj o trito lija la, i gija so efta. Thaj ni ačhade čhaven pal peste, thaj savore mule.
Thaj empalal muli i romni.
Kana ka ušten e mule, kasi romni ka avol golese kaj sasa so eftanenđi romni?”
Thaj o Isus vaćarda lendže: “Manuša kale svetose len pe thaj den pe.
A okolen saven o Dol dičhol sar dostojna te ušten tare mule, thaj ka aven džuvde an kova sveto savo avol, ni ka len pe thaj ni ka den pe.
Golese kaj nakašti ni meren, golese kaj ka aven sar melekura. Von si e Devlese čhave, golese so o Dol ka vazdol len tare mule.
A kaj e mule ka ušten, thaj i o Mojsije vaćarda ando Sveto Lil so pisil taro grmo savo phabol. Gothe vov e Gospod dol vika sar Devle e Avraameso thaj Devle e Isakoso thaj Devle e Jakoveso.
A o Dol naj Dol e mulengo nego e đuvdengo, golese so si lese savore džuvde.”
A nesave učitelja tare Mojsijaso zakono vaćarde e Isusese: “Učitelju! Šukar vaćardan.”
Darajle thaj khoni ni tromaja te pučol le khanči.
Thaj o Isus pučlja len: “Sar gova šaj vaćaren kaj si o Hristos čhavo e caroso e Davideso?
Kana korkoro o David vaćarol ane po psalmo savo ačhol ano Sveto Lil: ‘Vaćarda o Gospod e Gospodese mingrese: Beš ko počasno than paše mande
dži kaj ni pašljarav e dušmanen tale pingre ćire.’
O David akharda e Hriste Gospod, pa sar šajine te avol leso čhavo?”
Thaj angle sa e manuša, o Isus vaćarda pe sikadenđe:
“Aračhen tumen tare učitelja tare Mojsijaso zakono save manđen te džan ane bare fostanura, thaj roden e manuša te pozdravin len thaj te den len poštujipe ke trgura thaj te ačhaven lendže anglune thana te bešen ke sinagoge thaj ke abava,
save ko hohajpe len o imanje e udovicengo, xoxavne thaj dugačko molin pe e Devlese. Von ka aven but osudime.”
Thaj ano Hramo o Isus dičhola sa e barvalen sar čhuven daro e Devlese ani hramsko riznica.
Thaj dikhlja jekha čora udovica sar čhuta duj em cikne pare.
Thaj vaćarda: “Čače, vaćarav tumenđe, kaja čorori udovica čhuta po but e Devlese savorendar!
Golese kaj savore lendar čhute so sasa len pobut, a voj gija čorori, sa dija so sasa la.”
Thaj kana nesave sikade lije te vaćaren taro Hramo kaj si lačhardo lačhe barencar thaj ukrasurencar save e manuša dije e Devlese, a o Isus vaćarda:
“Ka avol o đive tare sa kava so dičhen ni ka ačhol ni bar po bar. Sa ka avol crdimo.”
A e sikade pučlje le: “Učitelju, kana ka avol gova? Save znakosa ka sikadol gova so ka avol?”
A o Isus vaćarda lendže: “Aračhen tumen ma te hohaven tumen! Golese kaj but ka aven ane mingro alav i ka phenen pese da si Mesija vaćarindoj: ‘Avilo o vreme!’ Ma pačan an lende.
A kana šunen za ko maripe thaj pobune, ma daran. Golese so sa gova trubul te avol, al o krajo ni ka avol sigate.”
Tegani o Isus vaćarda lendže: “Ka maren pe e manuša e manušencar thaj o carstvo po carstvo ka uštol.
Thaj i phuv ka tresil pe, thaj ka avol bukhalipe thaj nasvalipe ke but thana ki phuv. Ka aven bare znakura ko nebo savendar e manuša ka pherdon dar.
A angleder sa golestar ka dolen tumen, thaj ka traden tumen, thaj ka den tumen ke sudije e sinagogenđe thaj ka phanden tumen ano phanglipe. Ka inđaren tumen angle carura thaj angle vladara golese so sen me sikade.
A gova ka avol tumenđe te bi vaćarena lendže mandar.
Ma daran so ka phenen kana ka trubul te branin tumen.
Golese so ka dav tumen lafura thaj mudrost savače nakašti te protivil pe nijekh manuš.
A ka izden tumen i tumare dada, tumare deja thaj phrala thaj tumare pašutne thaj amala. Nesave tumendar ka mudaren.
Thaj savore ni ka manđen tumen golese so sen me sikade.
Al o bal tumare šorestar ni ka perol.
Ako ni ačhon te pačan an mande, ka avol tumen džuvdipe bizo meripe.”
O Isus vadži vaćarda: “A kana dičhen kaj o Jerusalim opkolimo e vojskasa te džanen kaj avilo o vreme te avol pusto.
Tegani e manuša save si tari Judeja nek našen ke bregura. Thaj e manuša save si taro Jerusalim nek ikljen avral, thaj save si avral ma te irin pe an leste.
Golese kaj gola đivesa ka avol e Devlesi kazna, savasa ka pherdol sa okova so si pisimo ano Sveto Lil.
Al pharo e khamnjenđe thaj kolenđe save den čuči ane gola đivesa! Golese kaj ka avol baro bilačhipe ki phuv, thaj bari holi pe kala manuša.
Von ka mudarden kalen manušen e oštrone mačosa, thaj ka inđaren len ano phanglipe maškare sa e manuša ki phuv. Thaj o Jerusalim ka uštaven e manuša save ni džanen e Devlese sa dok ni načhol o vreme lengo.”
Vadži o Isus vaćarda: “Thaj ka aven e znakura ano kham thaj ano čhon thaj ane čerenja, a ki phuv e manuša ni ka džanen so te ćeren tari dar golese so o more ka šundol but thaj e talasura.
E manuša ka meren tari dar thaj taro ađućaripe so ka avol e svetosa, golese kaj e neboso zuralipe ka tresil pe.
Tegani me, o Čhavo e Manušeso, von ka dičhen man sar avav pe oblakura e zuralimasa thaj ani bari slava.
A kana ka lol te avol gova, ušten thaj vazden tumare šore, golese kaj tumaro Osloboditelji avol tumende.”
Thaj o Isus vaćarda lendže i paramič: “Dičhen pi smokva thaj sa e kašta.
Kana dičhen kaj ikljen e luluđa lendže džanen kaj paše si o milaj.
Gijate tumen kana dičhen kaj sa avol gija sar so phendem, džanen kaj si paše o carstvo e Devleso.
Čače vaćarav tumenđe, kaj kaja generacija ni ka načhol dok sa kava ni avol.
O nebo thaj i phuv ka načhen, a mo lafi ni ka načhol.”
Pal gova o Isus vaćarda: “Al aračhen tumen ma tumare ile te aven opteretime ano halanipe thaj matipe thaj e brigencar kale svetose, thaj ma gova đive te resol tumen tari jekh drom.
Golese so ka avol sar zamka pe sa e manuša so živin pi kaja phuv.
Golese aven džungade sa o vreme thaj molin tumen te bi šaj crdena tumen taro sa o bilačhipe so akana avol, thaj te ačhen bizi lađ ano radujipe angle mande, anglo Čhavo e Manušeso.”
O Isus svako đive sikada ano Hram a i rat suta ko brego e Maslinako.
Thaj sa e manuša avena sabalin ke leste te šunen le ano Hram.
Paše sasa e barе đivesa tare bikvasacoso mangro savo akhardol Pasha.
Thaj e šorutne e sveštenikurenđe thaj e učitelja tare Mojsijaso zakono vaćarde maškar peste sar te mudaren e Isuse, al darajle e manuša te na bunin pe.
Tegani o Sotona dija ano Juda Iskariotsko, savo sasa jekh tare dešuduj apostolura.
Đelo thaj vaćarda e šorutnencar e sveštenikurencar thaj e hramese zapovednikurencar sar ka izdajil e Isuse.
Thaj von radujisajle, thaj vaćarde e Judase kaj ka poćinen lese gova.
Thaj o Juda dija po lafi. Thaj vov rodija šukar vreme te predol e Isuse dok ni sesa gothe but manuša.
Thaj avilo o angluno đive e bikvasacose mangrengo, ke savo trubuja te čhinol pe o pashalno bakroro,
o Isus vaćarda e Petrese thaj e Jovanese: “Džan thaj ćeren amenđe Pasha te šaj te xa.”
A von pučlje le: “Kaj manđe te ćera la?”
A o Isus vaćarda: “Kana ka den ano foro, ka aračhen manuše savo inđarol ano khoro paj. Džan pal leste ane savo čher vov džal,
thaj pučen gole čherutne: ‘O učitelji pučol an savi soba šaj xal i Pasha pe sikadencar?’
Thaj vov ka sikavol tumenđe bari upruni soba savi si postavimi. Gothe ćeren i Pasha.”
Thaj o Jovane thaj o Petar đele ano foro i arakhlje sar so vaćarda lendže o Isus, thaj gothe ćerde i Pasha.
Thaj kana avilo o sato, o Isus bešlo ki sinija, pe dešudujen apostolurencar.
Thaj vaćarda lendže: “But mangljem te xav kaja Pasha tumencar angleder so ka avav mudardo.
Golese vaćarav tumenđe kaj od akana ni ka xav i Pasha dok ni pherdol ano carstvo e Devleso.”
Thaj lija o tahtaj e moljasa thaj dija hvala e Devlese, thaj vaćarda: “Len thaj ulaven la maškare tumende.
Vaćarav tumenđe, od akana ni ka pijav i mol sa dok ni avol o carstvo e Devleso.”
Thaj lija o mangro, dija hvala, thaj phaglja le thaj ulada e sikadenđe vaćarindoj: “Kava si o telo mingro savo dol pe tumenđe. Kava ćeren te den tumen gođi mandar.”
A palo hajipe lija o tahtaj e moljasa thaj vaćarda: “Kava tahtaj si mo rat, rat taro nevo savez savo čhordol tumenđe.
A akh mo izdajniko bešol mancar kate ki sinija.
Thaj me o Čhavo e Manušeso mora te merav sar so si phendo, al pharo e manušese savo ka izdol man!”
Thaj e sikade lije maškar peste te pučen pe ko bi ćerola gova lendar.
Thaj lije te ćeren čingara maškare peste ko lendar bi avola em baro.
A o Isus vaćarda lendže: “E carura tar kaja phuv gospodarin pe pire manuša thaj isi len vlast pe lende. Von korkore pese vaćaren kaj si ‘manuša save but den šukaripe’.
A tumen ma ćeren gijate! Nego ko si tumendar em baro te avol em cikno, thaj savo si vođa nek avol kova savo kandol.
Golese ko si embaro? Kova savo bešol ko astali il savo kandol? Naj li kova savo bešol ko astali? A me sem maškar tumende okova so kandol.
A tumen sen gola save ačhile mancar ane mo bilačhipe.
Thaj ačhavav tumenđe o carstvo sar mo Dad so ačhada manđe
te xan thaj te pijen ko astali mingro ane mingro carstvo, thaj te bešen ko tron thaj te sudin pe dešuduj plemenura e Izraelese.”
Thaj vaćarda o Isus: “Simone! Simone! Akh o Sotona manđol te sejil tumen sar so sejil pe o điv.
A me molisaljem tuće ćo pačaipe ma te ačhol. A tu kana ka iri tut ke mande, te zurave će phralen!”
A o Petar vaćarda lese: “Gospod! Spremno sem ano phanglipe thaj ano meripe tusa ka džav!”
A o Isus vaćarda lese: “Vaćarav tuće, Petre! Avđive ni ka đilabol o bašno dok tu trin droma ni vaćare kaj ni pindžare man.”
Thaj vaćarda lendže: “Kana bičhaldem tumen bize kese parencar, thaj bize traste thaj bizo pođipe, so naj sasa tumen?” A von vaćarde lese: “Khanči.”
A o Isus vaćarda lendže: “A akana kas isi kesa te lol la! Gijate i pi trasta! A kas naj mačo nek biknol po fostano thaj nek ćinol pese.
Golese vaćarav tumenđe kaj trubul te pherdol okova so ačhol ano Sveto Lil mandar: ‘Thaj e manuša dikhlje le sar jekhe manuše lendar save phađen o zakono.’ Golese sa so pisisade e prorokura mandar ka avol sa čače.”
A von vaćarde lese: “Gospod! Akh isi amen duj mačura.” A vov vaćarda lendže: “Šukar si!”
Thaj iklindoj gothar, pal po adeti, đelo ko Maslinsko brego. A pale leste đele e sikade lese.
Thaj kana resle o Isus vaćarda lendže: “Molin tumen te ma peren ano iskušenje!”
Thaj crdijape lendar gaći kobor šaj te čhudol pe bar, thaj pelo ke pe koča em molisajlo e Devlese:
“Dade! Te mangljan le mandar te ma pijav tar kava tahtaj e bilačhimaso. Al nek avol sar tu so manđe, a na sar so me mangav.”
Teg sikadilo lese o meleko taro nebo thaj zurada le.
A kana dolda le bari muka, but pozurale molisajlo, a znoj leso sasa sar kaplje taro rat save perena ki phuv.
Pali molitva uštilo thaj avilo ke pe sikade, thaj arakhlja len sar soven taro pharipe kobor sasa lendže.
Thaj o Isus vaćarda lendže: “Sose soven? Ušten, molin tumen e Devlese te ma peren ano iskušenje!”
Thaj dok o Isus vaćarda, e manuša, thaj o Juda, jekh tare dešuduj sikade, avena kare leste. Avilo o Juda pašo Isus thaj čumidija le.
A o Isus vaćarda lese: “Judo! Čumidimasa li izdaji man, e Čhave e Manušese?”
A kana e sikade dikhlje so čerdol, vaćarde “Gospod! Te maramen li? Isi amen mačura.”
Thaj čalada jekh tare sikade e sluga e šorutnese e sveštenikurenđe, thaj čhinda leso desno kan.
A o Isus vaćarda: “Mučhen len! Nek ćeren gova!” Thaj dolda leso kan thaj sastarda le.
A o Isus vaćarda e manušenđe so avile pale leste, e šorutne sveštenikurenđe, e zapovednikurenđe e hramese thaj e phurederenđe: “Aviljen pal mande sar po čor čhurencar thaj kaštencar te dolen ma!
Sose ni dolden ma dok sema ano Hram? Svako đive sema tumencar odori. Al akana si tumaro sato, kana i sila e kalimasi vladil.”
Kana dolde e Isuse, inđarde le ke šorutne sveštenikoso čher. A o Petar odural đelo pale lende.
A e stražara phabarde jag ani avlin, bešle savore katane, thaj o Petar bešlo lencar.
Dikhlja le jekh sluškinja sar bešol paši jag, thaj dikhlja nakar leste thaj vaćarda: “Kava sasa lesa!”
A vov hohada vaćarindoj: “Džuvlije! Me ni pindžarav le!”
Nekobor pale gova pindžarda le aver thaj vaćarda: “Tu san jekh lendar!” A o Petar vaćarda: “Manušeja, naj sem.”
Thaj kana nakhlo paše jekh sato nesavo manuš uporno vaćarda taro Petar: “Čače thaj kava manuš sasa lesa. Galilejco si!”
A o Petar vaćarda: “Manušeja! Ni džanav so tu phene!” Thaj sigate dok vov vaćarda o bašno đilabija.
Thaj irisajlo o Gospod thaj dikhlja e Petre, thaj o Petar dija pe gođi so vaćarda lese: “Avđive ni ka đilabol o bašno dok tu trin droma ni vaćare kaj ni pindžare man.”
Thaj o Petar iklilo avral thaj zurale ruja.
A e čuvara lije te maren e Isuse thaj te maren lesa muj.
Thaj učharde lese jakha thaj marde le thaj pučlje le: “Prorokuji ko čalada tut?”
Thaj but avera bilačhe buća vaćarde pe leste.
Thaj kana sasa sabalin, ćidije pe e narodna phuredera, thaj e šorutne e sveštenikurenđe thaj e učitelja tare Mojsijaso zakono. Ande e Isuse angle bare manuša
vaćarindoj: “Tu li san o Hristo? Vaćar amenđe.” A o Isus vaćarda lendže: “Ako i vaćarav tumenđe, ni ka pačan ma.
Te pučljem tumen khanči, ni ka vaćaren manđe.
Al od akana me, o Čhavo e Manušeso, ka bešav ko časno than pašo Zuralo Dol.”
Savore vaćarde: “Tu li san o Čhavo e Devleso?” A o Isus vaćarda lendže: “Korkore vaćarden kaj sem me.”
A von vaćarde: “So trubul amen po but dokazura? Golese kaj korkore amen šundam tare leso muj.”
Tegani sa e bare manuša e jevrejska uštile thaj inđarde e Isuse ko Pilat, o rimsko upravnikо.
Thaj lije te vaćaren bilačhe e Isusestar: “Arakhljam le sar xoxavol amare manušen, thaj ni dol te poćinen o porezi е carose, a pese vaćarol kaj si o Hristo, caro.”
A o Pilat pučlja le: “Tu li san o caro e Jevrejengo?” A o Isus irindoj vaćarda lese: “Gija si sar so tu vaćare.”
A o Pilat vaćarda e šorutne sveštenikurenđe thaj e manušenđe: “Me ni arakhav nisavo banđipe ane kava manuš.”
A von dije zori vaćarindoj: “Vov pire sikaimasa e manušen bunil ki sa i phuv e jevrejenđi. Počnisada ki Galileja thaj avilo sa dži kate ano Jerusalim!”
Thaj kana šunda o Pilat, pučlja: “Vov li si tari Galileja?”
Thaj kana šunda o Pilat kaj si o Isus tari Galileja bičhalda le ko Irod, golese so o Irod vladisada ani Galileja. A vov sasa an gola đivesa ano Jerusalim.
Kana dikhlja o Irod e Isuse sasa but radujimo, golese kaj odavno manglja te dičhol le, golese kaj but šunda lestar, thaj dija gođi kaj o Isus ka ćerol nesavo čudo angle leste.
Thaj o Irod pučlja baše but buća, a o Isus khanči ni vaćarda lese.
A e šorutne e sveštenikurenđe thaj e učitelja tare Mojsijaso zakono ačhile, thaj baro bilačhipe vaćarde lestar.
A o Irod thaj lese vojnikura ladžarde le thaj asaje e Isusese, urade le ano carsko fostano, thaj bičhalda le palal ko Pilat.
Thaj ane gova đive mirisajle o Pilat thaj o Irodo maškare peste, a angleder golestar sesa ane čingara.
A o Pilat čidija e šorutnen e sveštenikurenđe thaj e barutnen thaj e manušen thaj
vaćarda: “Anden manđe kale manuše thaj phenen kaj e manušen bunil. Ake me angle tumende pučljem le, thaj ni arakhav ni jekh banđipe so tumen čhuven pe leste.
A i o Irod ni arakhlja banđipe pe leste, golese bičhalda le palal amende, thaj akh khanči ni ćerda te mudardol.
Golese ka šibi le thaj ka mukha le.”

A e manuša sa dije vika vaćarindoj: “Le kale a muk amenđe e Varava!”
(O Varnava sasa čhudimo ano phanglipe golese so ćerda pobuna ano Jerusalem thaj mudarda nekas.)
A o Pilat vadži jekh drom vaćarda kaj bi vov mučhola e Isuse.
A von dije vika: “Čhu le ko krsto, čhu le ko krsto!”
Thaj o Pilat trito drom vaćarda: “Savo bilačhipe vov ćerda? Me khanči ni dikhav sose bi mudardol, gija ka šibiv le thaj ka mukhav le.”
A e manuša ni ačhile te vazden po glaso thaj manglje te čhuven e Isuse ko krsto. I lenđi vika sasa po zurali thaj po zurali.
Thaj golese o Pilat vaćarda te avol sar so e manuša manđen.
Thaj mukhlja e Varnava, savo sasa ano phanglipe paši pobuna thaj pašo mudaripe, a e Isuse dija lendže sar so manglje.
Thaj kana inđarde e vojnikura e Isuse, dolde nesave Simone tari Kirina savo avola taro polje, thaj čhute pe leste o krsto te phiravol le palo Isus.
A palo Isus đele pherdo manuša, thaj džuvlja save ruje thaj žalisade le.
A o Isus okrenisajlo premal lende thaj vaćarda: “Čhejalen taro Jerusalim! Ma roven pale mande. Roven pale tumende thaj pale tumare čhave.
Golese dikh, aven e đivesa ane save ka vaćaren: ‘Blagoslovime kola džuvlja save našti bijanen, thaj e vođa save ni bijande, thaj e čučenđe save ni dije čuči!’
Tegani ka vaćaren e planinenđe: ‘Peren pe amende!’, thaj e bregurenđe: ‘Učharen amen!’
Golese kaj ako akana ćerol pe kava e zelenone kaštesa, so ka avol e šuče kaštesa?”
Inđarde duje bilačhe manušen katane e Isusesa te aven mudare.
Thaj kana avile ke kova than savo akhardola kokalo e šoreso, gothe čhute ko krsto e Isuse thaj e duje bilačhe manušen, jekhe tari desno rig e Isusesi a avere ki levo rig.
A o Isus vaćarda: “Dade! Oprosti lendže, golese kaj ni džanen so ćeren.” Thaj e vojnikura čhudije o kocka thaj ulade maškar peste leso fostano.
But manuša ačhile thaj dikhlje sa gova, a e barutne marde muj thaj vaćarde: “Averen spasisada, so ni spasil korkoro pes akana, te si vov o Hristo, birimo e Devleso.”
A e vojnikura marde muj lesa, thaj avile paše leste thaj dije le šut.
Thaj vaćarde e Isusese: “Te san tu caro e Judejako, spasi korkoro tut.”
A sasa pe leste upre pisimo kala lafura: “Kava si caro e Jevrejengo.”
A jekh tare bilačhe manuša so sesa ko krsto e Isusesa marda muj thaj vaćarda lese: “Te san tu o Hristo spasi tut thaj amen!”
A o dujto ko krsto so sasa dija vika pe leste thaj vaćarda: “Tu li ni dara taro Dol? Kana san i tu korkoro gija osudimo?
Amen sam čače osudime, golese sam kate amare bućenđe, a vov nisavo greh ni ćerda.”
Thaj vaćarda e Isusese: “Isuse, detu gođi pe mande thaj av manđe milostivno kana ka vladi sar caro.”
Thaj vaćarda lese o Isus: “Čače vaćarav tuće: avđive ka ave mancar ano raj.”
A sasa popodne kana peli i rat ki sa i phuv dži ke trin popodne,
golese so kalilo o kham. A i hramsko fironga pharadili ke opaš.
Thaj o Isus dija vika ande sa o glaso: “Dade! Ane ćire vasta mukhav mo duxo.” Thaj gole lafurencar mulo.
A kana dikhlja o kapetano so sasa, lija te hvalil e Devle thaj vaćarda: “Čače kava manuš sasa čačukano pobožno manuš!”
Thaj sa e manuša save ćidije pe te dičhen kava, kana dikhlje so sasa, irisajle thaj mardepe ane pire kolina tari žal.
A kola so džanglje e Isuse thaj e džuvlja so avile lesa tari Galileja ačhile po dur thaj dikhlje kava.
Sasa jekh manuš palo alav Josif, savo sasa jekh tare bare manuša e jevrejenđe. Sasa šukar manuš thaj čače pobožno
tari Arimateja, foro e Judejako. Vov ni složisajlo golesa so ćerde e Isusese, thaj ađućarda o carstvo e Devleso.
Đelo ko Pilat thaj rodije o telo e Isuseso.
Thaj o Josif uljarda e Isuseso telo taro krsto thaj pačarda le čaršafesa, thaj čhuta le ano limori savo sasa hundo ano bar, ane savo khoni naj sasa čuto.
Ćerda gova jekh đive anglo savato, a o savato lija te ikljol.
A e džuvlja save avile e Isusesa andari Galileja, đele palo Josif i dikhlje o limori i sar čhute e Isuseso telo.
Irisajle čhere te ćeren o miris thaj so te mačhen e Isuseso telo. Kana sa ćerde, već avilo o savato i naštine ćeren khančhi gova đive pale Mojsijaso zakono.
Ko angluno đive palo savato, rano sabalin avile e džuvlja ko limori, thaj ande mirisura save ćerde
thaj arakhlje o bar crdimo taro limori.
Dije andre thaj ni arakhlje o telo e Gospodeso e Isuseso.
Thaj dok pučlje pe so sasa gova, dikh, duj manuša ačhile angle lende ane sjajna fostanura.
E džuvlja but darajle thaj perade pe šore tele nakari phuv. Thaj e duj manuša pučlje e džuvljen: “Sose roden e džuvde maškar e mule?
Naj kate. Uštilo tare mule! Den tumen gođi so vaćarda tumenđe dok vadži sasa ani Galileja:
‘Me o Čhavo e Manušeso trubul te avav dindo ane vasta e manušenđe e grešnonenđe thaj ka čhuven ma ko krsto thaj trito đive ka uštav.’”
Thaj dije pe gođi so vaćarda lendže o Isus.
Thaj irisajle taro limori thaj vaćarde sa e dešujekhe apostolurenđe thaj savorenđe averenđe.
A gola džuvlja sesa i Marija taro foro Magdala, i Jovana, i Marija e Jakovesi dej thaj avera save vaćarde kava e apostolurenđe.
Thaj e apostolurenđe kala lafura sesa sar xoxaipe thaj ni pačaje e džuvljenđe.
Al o Petar uštilo thaj prastaja ko limori. Kana telilo, dikhlja samo o čaršafi savo ačhilo, thaj đelo thaj čudisajlo ane peste so sasa gova.
Ane gova đive duj e Isusese sikade đele ano gav savo akhardola Emaus thaj vov sasa dur taro Jerusalim dešujekh kilometra.
Thaj phirindoj vaćarde maškar peste sa okova so sasa.
Thaj dok vaćarde maškar peste thaj pučlje khanči jekh avere, korkoro o Isus avilo paše lende, thaj đelo lencar.
Al lendže jakhenđe ni sasa mukhlo te pindžaren le.
A o Isus pučlja len: “Sostar gova vaćaren maškar tumende phirindoj?” Ačhile i tužnisajle.
A jekh ko alav o Kleopa, vaćarda e Isusese: “Tu li san jedino abandžija ano Jerusalim savo ni šunda so sasa kala đivesa odori?”
Thaj o Isus pučlja len: “So sasa gova?” Thaj von phende lese: “Gova so ćerdilo e Isusesa taro Nazaret. Vov sasa zuralo proroko ano vaćaripe thaj ano ćeripe anglo Dol thaj angle manuša.
Amare šorutne sveštenikura thaj amare avera vladara dije le te avol osudimo ko meripe thaj čhute le ko krsto.
Amen nadisajljam kaj vov ka ikalol o Izrael. Ake trito đive sar sasa sa gova.
Thaj bunisade amen nesave džuvlja maškar amende. Save sesa sabalje ko limori,
al ni arakhlje e Isuseso telo odori. Avile thaj phende amenđe kaj dikhlje e melekuren save phende lendže kaj si o Isus džuvdo.
Tegani nesave amendar đele ko limori thaj dikhlje kaj si o limori čučo, sar so vaćarde e džuvlja, al ni dikhlje e Isuse.”
A o Isus vaćarda lendže: “O bigođače manušalen! Pharo tumenđe te pačan so vaćarde e prorokura ano Sveto Lil!
Ni li von vaćarde kaj o Hristos ka načhol sa gova bilačhipe angleder so o Dol ka proslavil le?”
Thaj lija te objasnil lendže o Isus sosi pisimo taro Hrist, so pisada o Mojsije thaj sa e prorokura ano Sveto Lil.
Thaj kana avile pašo gav ane savo đele, o Isus ćerda pe kaj manđol te džal po dur lendar.
Thaj von ačhade le vaćarindoj: “Ačh amencar! Nakhlo o đive, thaj i rat lija te perol!” Ačhilo thaj dija lencar ano čher.
Thaj kana sasa lencar ko astali, o Isus lija o mangro, blagoslovisada le thaj phaglja le thaj dija len.
Tegani lendže jakha putajle, thaj pindžarde le. Thaj sigate hasajlo.
Thaj von vaćarde jekh averese: “Ni li phabile amare ile kana o Isus phirindoj vaćarda amenđe ko drom thaj kana objasnisada amenđe o Sveto Lil?”
Thaj uštile ane gova sato thaj irisajle ano Jerusalim. Arakhlje e dešujekhen apostoluren sar bešen savore thaj save sesa lencar.
Thaj e dešujekh sikade vaćarde lendže: “Čače uštilo o Gospod, thaj sikada pe e Simonese!”
Thaj kala duj sikade so sesa ko drom pašo Emaus vaćarde so sasa, thaj sar pindžarde e Isuse kana phaglja o mangro.
A kana von gova vaćarde, o Isus tar jekh drom ačhilo maškare lende thaj vaćarda lendže: “Mir tumenđe.”
A von darajle thaj sesa bunime golese kaj dije gođi kaj dičhen duxo.
Thaj vaćarda lendže: “Sose daran? Thaj sose ni pačan?
Dičhen me vasta thaj me pingre! Me sem gova! Dolen man thaj ka dičhen! Golese kaj e duxo naj telo thaj kokala sar so dičhen man isi!”
Thaj dok vaćarola sa gova sikada pe vasta thaj pe pingre save sesa kovime ko krsto.
Sesa gija začudime em radosna kaj naštine pačan thaj pučlja len: “Isi li tumen khanči xamase?”
A von dije le kotor peće mačhe.
Thaj lija o Isus em xalja angle lende.
Thaj vaćarda lendže: “Kava si okova sostar vaćardem tumenđe kana sema tumencar, kaj trubul te avol sa so pisime mandar ano zakono e Mojsijaso thaj ane Lila save pisade e prorokura thaj ane psalmura.”
Tegani putarda lendže jakha te haljaren o Sveto Lil.
Thaj vaćarda lendže: “Gija si pisimo ano Sveto Lil, kaj trubul o Hristos te mudardol thaj te uštol tare mule ko trito đive.
Thaj an leso alav ka vaćarol pe sa e manušenđe, počnindoj taro Jerusalim, kaj trubul te pokajin pe te bi o Dol oprostila lendže grehura.
A tumen sen kola save dikhlje sa kava so sasa.
Thaj dikh, me ka bičhalav o Sveto Duxo pe tumende sar mo Dad so obećisada. A tumen ačhen ano foro ko Jerusalim sa dok o Dol ni bičhalol pe tumende pi zor!”
Thaj o Isus inđarda len dži ko gav i Vitanija. Gothe vazdija pe vasta thaj blagoslovisada len.
Thaj sar blagoslovisada len lija te crdol pe lendar, thaj lija te uštol ko nebo.
Thaj von pele ke pire koča anglo Isus, tegani irisajle ano Jerusalim radosna.
Thaj sesa stalno ano Hram thaj slavisade e Devle. Amin.










































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































